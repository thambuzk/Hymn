 Holy, Holy, Holy!
1. Aസൈന്യങ്ങളിന്‍ ദൈവം ആയB യഹോവേ
   നീ വിശുദ്ധന്‍, നീ പരിശുദ്ധന്‍, നിര്‍മ്മലന്‍;    
   സ്വര്‍ഗ്ഗം ഭൂമി എങ്ങും നിന്‍ മഹത്വം തിങ്ങും    
   താതസുതാത്മാ ഭാഗ്യത്രിത്വമേ. 

2. സര്‍വ്വശക്ത ദൈവം ആയ യഹോവേ    
   നീ വിശുദ്ധന്‍, നീ പരിശുദ്ധന്‍, നിര്‍മ്മലന്‍;    
   ഇരുന്നവന്‍ നീയേ ആയിരിക്കുന്നോനേ    
   നീ വരുന്നോന്‍ താന്‍ നിത്യദൈവമേ. 

3. ഹാലേലൂയാ ആമേന്‍ ദൈവ പിതാവേ     
   ഹാലേലൂയാ യേശുവേ ദൈവജാതനേ    
   ഹാലേലൂയാ ആമേന്‍ ദൈവശുദ്ധാത്മാവേ      
   സ്തോത്രം സദാ ത്രിയേക ദൈവമേ| 
ഹിന്തുസ്ഥാന്‍-ആദിതാളം
          1
Aഅനന്തപിതാവിനു സങ്കീര്‍ത്തനമേB   
ആദിയിലെ പോലിന്നും എന്നേയ്ക്കുമേ.
          2
അനന്തരക്ഷകനു സങ്കീര്‍ത്തനമേ 
ആദിയിലെ പോലിന്നും എന്നേയ്ക്കുമേ.
          3
ഇമ്പ ദൈവാത്മനു സങ്കീര്‍ത്തനമേ 
ആദിയിലെ പോലിന്നും എന്നേയ്ക്കുമേ.
          4
അത്ഭുത ത്രിയേകനു സങ്കീര്‍ത്തനമേ 
ആദിയിലെ പോലിന്നും എന്നേയ്ക്കുമേ.| 
ശങ്കരാഭരണം-ആദിതാളം
            1
Aസര്‍വ്വലോകാധിപാ നമസ്കാരം!B
സകലസൃഷ്ടികര്‍ത്താ നമസ്കാരം!
ധര, കടല്‍, ജീവന്‍, വാനവും 
സൃഷ്ടിച്ച 
ദയാപര പിതാവേ നമസ്കാരം!
            2
തിരു അവതാരം നമസ്കാരം! 
ജഗതി രക്ഷിതാവേ നമസ്കാരം!
ധര തന്നില്‍ മനുഷ്യര്‍ ജീവനെ 
വരിപ്പാന്‍ 
തരു തന്നില്‍ മരിച്ചോന്‍ നമസ്കാരം!
            3
ത്രിത്തൊഴിലുള്ളോന്‍ നമസ്കാരം!
ത്രിയേകനാഥാ നമസ്കാരം!
കര്‍ത്താധികര്‍ത്താ, കാരുണ്യക്കടലേ,
പ്രപഞ്ചത്തിന്‍ പിതാവേ നമസ്കാരം! | 
ഹിന്തുസ്ഥാന്‍-രൂപകതാളം
                         പല്ലവി 
     Aഹാലേലൂയ ഹലേലൂയ - ഹലേലൂയB ആമേന്‍                                        ചരണങ്ങള്‍ 
1. അന്‍പു തിങ്ങീടും നല്‍-അനന്തപിതാവേ -  ഹാ...
2. കൃപ നിറഞ്ഞീടും നല്‍-ക്രിസ്തു കര്‍ത്താവേ - ഹാ...
3. വിശുദ്ധി നല്‍കീടും നല്‍-പരിശുദ്ധാത്മാവേ - ഹാ...
4. താത സുതാത്മാവാം-ദൈവത്രിയേകാ - ഹാ...| 
 ഭൂപാളം-ഏകതാളം
1. Aപരദേവാ സ്വര്‍ഗ്ഗ-പുരദേവാB-ബഹു    
  വരദേവാ പങ്ക-ഹരദേവാ-യേശുദേവാ-  (പര..)

2. പരലോകം വിട്ടു-നരലോകേ-ഒരു    
  ചെറുബാലന്‍ ആയ-പരസുതനേ-യേശുദേവാ-  (പര..)

3. ആനന്ദമേ പര-മാനന്ദമേ, സദാ    
  ആനന്ദമേ നിന-ക്കേ വന്ദനം-യേശുദേവാ-  (പര..)

4. ഹല്ലേലൂയാ പിതാവി-ന്നല്ലേലൂയാ നിത്യം-   
  ഹല്ലേലൂയാ എങ്ങും-ഹല്ലേലൂയാ- ആമേന്‍- (പര..)

5. ഏലോഹിം തിരുസുതന്‍-ഇമ്മാനുവേ-ലിന്നു    
  ഈ ലോകം പരലോകം-എങ്ങും ഹല്ലെലൂയാമെന്‍- (പര..)

6. ശുദ്ധാത്മാവിനും നിത്യം ഹല്ലേലൂയാ-പരി
  ശുദ്ധാത്മാവിന്നും-എന്നും ഹല്ലേലൂയാ ആമേന്‍- (പര..)| 
ഹിന്തുസ്ഥാന്‍-ആദിതാളം
1. Aനാഥനേ എന്‍ യേശുവേB ഹല്ലേലുയാ-

2. താതനാം എന്‍ ദൈവമേ ഹല്ലേലുയാ-

3. മാപരിശുദ്ധാത്മനേ ഹല്ലേലുയാ-

4. ദൈവമേ ത്രിയേകനേ ഹല്ലേലുയാ - ആമേന്‍| 
 സൗരാഷ്ട്രം-അടതാളചായ്പ്
              പല്ലവി
    Aവന്ദനം മഹല്‍ വന്ദനംB-വലിയവന്നു 
    വന്ദനം മഹല്‍ വന്ദനം                                       
             ചരണങ്ങള്‍
1. എന്നെന്നേയ്ക്കും നന്നാ-യിരിപ്പവനായൊട്ടും 
  മന്ദമില്ലാതെ മാ-മഹിമസ്രഷ്ടാവിന്നു- (വന്ദനം..)

2. നഷ്ടമതായ് പോയ-നരരാം ദുഷ്ടന്മാരെ 
  ശിഷ്ടരാക്കാന്‍ വന്ന-ജഗല്പരിപാലന്നു- (വന്ദനം..)

3. ദുര്‍ഗ്ഗതിക്കേറ്റ മാ-ദുഷ്ടഗുണമുള്ളോരെ
  സല്‍ഗുണരാക്കുന്ന-സത്യശുദ്ധാത്മന്നു- (വന്ദനം..)

4. ത്രിത്വപ്രവൃത്തികള്‍ -ശ്രേഷ്ഠമായ് ചെയ്യുന്ന 
  ശ്രീത്വഗുണം ഒക്കും-ത്രിയേകനാഥന്നു (വന്ദനം..)| 
പുന്നാഗവരാളി-ആദിതാളം
          പല്ലവി
Aദേവദേവനേ നമോസ്തു!B ദേവ 
           ജാതനേ നമോസ്തു 
ദേവ ആവിയേ നമോ!-
         അനുപല്ലവി
ജീവവാപിയേ യഹോവാ 
അല്ഫാ ഓമേഗാ നമോസ്തു!- (ദേവ..)
         ചരണങ്ങള്‍
            1
മൂവരായരൂപിയായ്‌ മുന്‍ 
ആദി ആദി കാലം വാഴും
പാവനാവി അമലാ 
പരാപര ദയാപര-ഒരു- (ദേവ..)
            2
ആദിയായനാദിയായ്
അരൂപിയായ്‌ സ്വരൂപിയായ്‌ 
നീതി പൂര്‍ണ്ണ ജ്യോതിസ്സായ്‌ 
നിരന്ത സര്‍വ്വ നാഥനായ്-ഒരു- (ദേവ..)
            3
ആറു ലക്ഷണം തികഞ്ഞു 
വേറില്ലാ അനന്തമേ 
നാരിയില്‍ പിറന്നു മൃത്യു- 
വേറ്റുയിര്‍ത്ത നിത്യനെ-ഒരു- (ദേവ..)
            4
സ്നേഹമായ്‌ സ്വയംഭൂവായ 
സീമയറ്റ നന്മയേ
ദേഹികള്‍ക്കു വീണ്ടും മോക്ഷ 
ജന്മം ഏകും അമ്മയേ-ഒരു- (ദേവ..)| 
Mighty God, While Angels bless Thee.
       8.  7.  4
           1
Aദൂതര്‍ വാഴ്ത്തും ദൈവമേB നിന്‍ 
നാമം ഞാനും വാഴ്ത്തട്ടെ, 
ദൂത മര്‍ത്യനാഥനേ നിന്‍ 
ഗീതം ഞാനും പാടട്ടെ.
ഹല്ലേലൂയാ-ഹല്ലേലൂയാ-ആമേന്‍ 
            2
ഹാ! സെറാഫിമാര്‍ക്കഗാധ 
തത്വമുള്ള ദൈവമേ, 
ശക്തിജ്ഞാനത്തോടും ചെയ്ത 
സര്‍വ ക്രിയയാലുമേ, 
ഹല്ലേലൂയാ-ഹല്ലേലൂയാ-ആമേന്‍ 
            3
ദിവ്യപാലനം തിങ്ങുന്നു 
നിന്‍ വിസ്തീര്‍ണ്ണ രാജ്യത്തില്‍, 
അല്പപ്രാണിപോലും ഇന്നു
നില്‍ക്കുന്നേ നിന്‍ നോട്ടത്തില്‍, 
ഹല്ലേലൂയാ-ഹല്ലേലൂയാ-ആമേന്‍ 
            4
സര്‍വ്വത്തില്‍ വച്ചും വിശേഷം 
ദിവ്യരക്ഷണ്യ കൃപാ 
കൂരിരുട്ടിലും പ്രകാശം 
ആര്‍ക്കു പാടാം ആ കൃപാ, 
ഹല്ലേലൂയാ-ഹല്ലേലൂയാ-ആമേന്‍ 
            5
സ്വര്‍ഗ്ഗത്തിന്‍ മഹത്വം വിട്ടു
ക്രൂശിനോളം താഴുവാന്‍,
പാപി ഞാന്‍ രക്ഷിക്കപ്പെട്ടു 
ആകയാല്‍ പാടുന്നു ഞാന്‍,
ഹല്ലേലൂയാ-ഹല്ലേലൂയാ-ആമേന്‍ 
            6
വീണ്ടെഴുന്നരുള്‍ക, പൂജ്യ 
പാദപീഠം വിട്ടു വാ,
ആണ്ടരുള്‍ക നിത്യരാജ്യം 
രാജനേ രക്ഷാകരാ,
ഹല്ലേലൂയാ-ഹല്ലേലൂയാ-ആമേന്‍| 
നാട്ട-അടതാളം
          പല്ലവി
Aസര്‍വ്വ മാനുഷരേ പരന്നുB-പാടി
സന്തോഷത്തോടു വന്ദിച്ചീടുവിന്‍
         ചരണങ്ങള്‍
            1
സേവിപ്പിന്‍ ആനന്ദിച്ചവനെ-ഗീതം
ചേലോടു പാടി തന്‍ മുന്‍-വരുവിന്‍ 
സര്‍വ്വലോകനാഥന്‍ യഹോവാ-ഇതു
ചന്തമോടാര്‍ത്തു വന്ദിച്ചീടുവിന്‍ -- (സര്‍വ്വ..)
            2
നമ്മുടെ നിര്‍മ്മിതാവെഹോവ-എന്നാല്‍ 
നാമവനാടും ജനങ്ങളുമാം
തന്മഹത്വത്തെ പാടി  നിങ്ങള്‍ - ഇന്നു
തന്‍ഗൃഹവാതില്‍ക്കകത്തു വരീന്‍ -- (സര്‍വ്വ..)
            3
നാമകീര്‍ത്തനം പാടീടുവിന്‍-നിങ്ങള്‍ 
നന്ദിയോടുള്‍ പ്രവേശിച്ചിടുവിന്‍
നാഥനായ ത്രിയേകദൈവം-എത്ര 
നല്ലവനെന്നു ചിന്തിച്ചീടുവിന്‍ -- (സര്‍വ്വ..)
            4
എത്ര കാരുണ്യശാലി പരന്‍-സത്യം
എന്നും തനിക്കുള്ളതെന്നറിവിന്‍ 
ക്രിസ്തനും താതാത്മാക്കള്‍ക്കുമെ നിത്യം 
കീര്‍ത്തിയുണ്ടാക ഹല്ലേലുയ്യാമ്മീന്‍ -- (സര്‍വ്വ..)| 
Praise the Lord, O my Soul
        7's

1. Aഎന്നാത്മാവേ നിന്നെയുംB 
  മറ്റു സൃഷ്ടി സര്‍വ്വവും 
  ഭംഗിയായുണ്ടാക്കിയ
  ദൈവത്തെ സ്തുതിക്കുക 

2. പാപത്തില്‍ നിന്നും നിന്നെ 
  രക്ഷ ചെയ്ത ദൈവത്തെ 
  നന്ദിയാല്‍ ദിനേ ദിനേ 
  സ്തോത്രം നീ ചെയ്യേണമേ 

3. നന്മ ചെയ്തെന്നും നിന്നെ,
  നല്ല പോലെ കാക്കുന്നേ,
  ഈ മഹാകാരുണ്യത്തെ
  ഓര്‍മ്മിച്ചെന്നും വാഴ്ത്തുകേ

4. ഇന്‍പ തുന്‍പ കാലത്തും 
  ജീവന്‍ പോകും നേരത്തും 
  ദൈവം താന്‍ സങ്കേതമേ
  സ്തോത്രം ചെയ്ക ഉള്ളമേ | 
Serve Him With fear
       L.M.
1. Aഅനാദി നിത്യ ദൈവമേB 
  മഹത്വമാം സ്വര്‍ഗ്ഗാസനേ 
  അത്യന്തശോഭ വീശിയേ
  വാഴുന്നു നീ യഹോവായേ 

2. പ്രധാന വാന ദൂതരും 
  മാ താഴ്മയോടെല്ലാവരും 
  മുഖങ്ങള്‍ മൂടി കീര്‍ത്തിക്കും 
  സാഷ്ടാംഗം വീണു വന്ദിക്കും

3. പൊടിക്കും ധൂളിനും തരം
  ഈ ദാസര്‍ ഞങ്ങള്‍ ഏവരും 
  അത്യന്തം താഴ്മ ഭക്തിയും 
  നിറഞ്ഞു സേവ ചെയ്യണം 

4. മഹോന്നതത്തിന്‍ അപ്പുറം 
  വാഴുന്ന മാ ത്രിയേകനേ, 
  ആത്മാവിലും സത്യത്തിലും 
  വന്ദിക്കും ഞങ്ങള്‍ എന്നുമേ| 
സുറിയാനി
1. Aസേനകളിന്‍-പരന്‍ യഹോവാB 
  പരിശുദ്ധന്‍-പരിശുദ്ധന്‍ 
  പരിശുദ്ധന്‍-ആമേന്‍ 
  തിരുമഹത്വം-നിറഞ്ഞീടുന്നു
  പാരിലെങ്ങും-ഹാലേലൂയാ 

2. സര്‍വ്വശക്തന്‍-പരന്‍ യഹോവാ 
  പരിശുദ്ധന്‍-പരിശുദ്ധന്‍ 
  പരിശുദ്ധന്‍-ആമേന്‍ 
  ഇരുന്നവന്‍താന്‍-ഇരിക്കുന്നവന്‍ 
  വരുന്നവന്‍താന്‍-ഹാലേലൂയാ| 
സൗരാഷ്ട്രം-ആദിതാളം
              പല്ലവി
    Aദേവ ദേവനു മംഗളംB-മഹോന്നതനാം 
    ദേവ ദേവനു മംഗളം
             ചരണങ്ങള്‍

1. ദേവദൂതരാകാശേ-ദിവ്യഗീതങ്ങള്‍ പാടി 
  കേവലാനന്ദത്തോടു-മേവി സ്തുതി ചെയ്യുന്ന- (ദേവ..)

2. സകല ലോകങ്ങളിലെ-സര്‍വഗണങ്ങളേയും
  സുഖമുടനെ പടച്ചു-സകലനാളും പാലിക്കും- (ദേവ..)

3. നരഗണങ്ങളിന്‍ അതി-ദുരിതമൊഴിപ്പാനായി
  തിരുമകനെ നരനായ്‌-ധരണിയിങ്കലയച്ച- (ദേവ..)

4. പാപബോധം വരുത്തി-പാപിയെ ശുദ്ധമാക്കാന്‍ 
  പാവനാത്മാവെ നല്‍കും-ജീവജലാശയമാം- (ദേവ..)

5. ആദരവോടു തന്‍റെ-വേദവെളിവു മനു-
  ജാതികള്‍ക്കരുളിയ-ആദിനാഥനാകുന്ന- (ദേവ..)| 
The Lord's Prayer
            കൗശിക-ആദിതാളം
1. Aസ്വര്‍ഗ്ഗത്തിലുള്ള ദേവാB ശ്രീപിതാവേ-എങ്ങും 
  അര്‍ച്ചിച്ചിടേണം തവ ദിവ്യനാമം 

2. നീതി സന്തോഷമുള്ള ദിവ്യരാജ്യം-ഇങ്ങു 
  മേദിനിയില്‍ വരുത്തീടേണം വേഗം 

3. മോക്ഷേ നിന്നിഷ്ടം നടക്കുന്നപോലെ-എങ്ങും 
  ഇക്ഷോണിതന്നിലും നടത്തീടേണം

4. അന്നന്നു ഞങ്ങള്‍ക്കുള്ള ഭക്ഷണം നീ-ഇന്നും 
  തന്നീടേണം വേണ്ടുന്നപോലെ നാഥാ

5. ഞങ്ങള്‍ പിഴകള്‍ പൊറുത്തീടുംപോലെ-ദേവ 
  ഞങ്ങള്‍ പിഴച്ചതും പൊറുത്തീടേണം 

6. പേയിന്‍ പരീക്ഷകളെ ദൂരെ നീക്കി-സര്‍വ 
  പാപത്തില്‍ നിന്നും രക്ഷ ചെയ്ക നാഥാ 

7. രാജ്യം ശക്തി മഹത്വം നിത്യകാലം-സ്വര്‍ഗ്ഗ 
  രാജാവേ തമ്പുരാനു-തന്നെ ആമേന്‍ 
             അനുഗ്രഹം
  കര്‍ത്തൃകൃപ ദൈവസ്നേഹം ആത്മസംസര്‍ഗ്ഗം-ഇവ 
  നിത്യകാലം അടിയരില്‍ വാഴ്ക ആമേന്‍| 
Psalm 23
    ഇംഗ്ലീഷ്-ആദിതാളം
        പല്ലവി
Aഎന്നിടയന്‍ യഹോവാ പിതാവാംB 
ഒന്നും എനിക്ക് കുറഞ്ഞുവരാ 
       അനുപല്ലവി
എന്നെ അവന്‍ തൃണമുള്ള തലേ 
എന്നും മേയിച്ചിടുന്നു പരന്‍ (എന്നിടയന്‍..)
       ചരണങ്ങള്‍
          1
ശാന്തജലത്തരികില്‍ കിടത്തി 
താന്തിരിക്കുന്നിതെന്നാത്മനെയും 
തന്‍ തിരുനാമമുഖാന്തരം താന്‍ 
സന്തതം നീതിയില്‍ നടത്തുമെന്നെ (എന്നിടയന്‍..)
          2
കര്‍ത്തനെന്നോടു തന്‍ കോല്‍വടിയും
നിത്യമെന്നാത്മനാശ്വാസജയം 
മൃത്യുവിന്‍ താഴ്വര ദുര്‍ഘടവും 
സത്യമായ്‌ ഞാന്‍ ഭയപ്പെടുകയില്ല (എന്നിടയന്‍..)
          3
ശത്രുക്കള്‍ കാണ്‍കെയെനിക്കു പരന്‍ 
സദ്യ ഒരുക്കി ആനന്ദ തൈലം 
വാര്‍ത്തഭിഷേകം ചെയ്യുന്നുവല്ലോ 
മനമതിലാനന്ദം കവിഞ്ഞിടുന്നു (എന്നിടയന്‍..)
          4
എന്നിഹ വാഴ്ചയില്‍ നന്മകൃപ 
എന്നും മെ പിന്തുടരും നിജമെ
ഉന്നതനിന്‍ ഭവനേ സതതം 
എന്നുടെ വാസമായിടും ആമേന്‍ (എന്നിടയന്‍..)| 
ശങ്കരാഭരണം-ആദിതാളം
                പല്ലവി
     Aനിത്യവന്ദനം നിനക്കുB-സത്യദൈവമേ 
     സ്തോത്രവും ജയവും യോഗ്യം-അത്യുന്നതനേ
               ചരണങ്ങള്‍
1. മര്‍ത്യകുല സൃഷ്ടകനേ- നിത്യപിതാവേ 
  സത്യവിശ്വാസികള്‍ ചെയ്യും-സ്തോത്രം നിനക്കേ

2. എത്രയോ മനോഹരം നിന്‍-കൃത്യങ്ങളെല്ലാം 
  ചിത്രമതി ചിത്രമവ-എത്രയോ ശ്രേഷ്ഠം 

3. കെരുബുകള്‍ മദ്ധ്യേ വസിക്കും-സര്‍വശക്തനേ 
  ഉര്‍വിയെങ്ങും വ്യാപിച്ചിടും-നിനക്കെന്നും സ്തോത്രം 

4. മാനവകുലത്തിന്‍ പാപം-മോചനം ചെയ്‌വാന്‍
  ഹീനമായ്ക്കുരിശില്‍ ശാപം തീര്‍ത്ത പരനേ

5. നിന്നില്‍ വിശ്വസിക്കുന്നവ-നെന്നേക്കും മോക്ഷം 
  തന്നരുളാന്‍ ഉന്നതത്തില്‍ - ചേര്‍ന്ന പരനേ 

6. സര്‍വ ബഹുമാനം സര്‍വ-മഹത്വം സ്തുതിയും 
  സര്‍വേശ്വരനായ യഹോ-വായ്ക്കു താന്‍ ആമേന്‍ | 
ശങ്കരാഭരണം-ആദിതാളം
          1
Aകരുണാകരനാം പരനേB - ശരണം   
*കനിവിഷഹരനേ തിരുകൃപ - ശരണം 
കാത്തരുള്‍ക ശരണം - ത്രിയേകാ
കരളലിഞ്ഞീടണമേ - കൃപാലോ 
          2
അരുണോദയമരുള്‍വടിവേ - ശരണം 
അല്ഫാ ഒമേഗാവേ - ശരണം 
അരുള്‍ വരദാ ശരണം - ത്രിയേകാ 
ആശിഷമരുളേണമേ - കൃപാലോ 
          3
അധിപതിവേദാ നാഥാ - ശരണം 
ആധികള്‍ തീര്‍ക്കുക താതാ - ശരണം 
അതിഗുണനേ ശരണം - ത്രിയേകാ 
#ആമയം നീക്കണമേ - കൃപാലോ 
          4
ശരണം ശരണം ശരണം നാഥാ
തിരു അരുള്‍ ചൊരിക ഈ തരുണം - താതാ 
വരണം കൃപ തരണം - ത്രിയേകാ 
ദുരിതമകറ്റണമേ - കൃപാലോ 
          5
നിത്യാസുരവരദേവാ - ശരണം 
സ്തുത്യാ ഈശോ മിശിഹാ - ശരണം 
സത്യാത്മാ ശരണം - ത്രിയേകാ 
പഥ്യാ വരമരുള്‍കാ - കൃപാലോ 

*കനിയുടെ വിഷം ഇല്ലാതാക്കിയവനേ-അനുസരണക്കേടിനു കാരണമായ പഴത്തിന്‍റെ വിഷം നീക്കിയവന്‍ എന്നു സാരം.
#ദുഃഖം| 
ചിന്തുതരു-ആദിതാളം

1. Aആദിത്യ ചന്ദ്രാദികളെB - ചമച്ചവനു സ്തോത്രം 
  ബോധിച്ചതെല്ലാം ക്ഷണത്തില്‍ - തികച്ചവനു സ്തോത്രം 
  ഏദന്‍ കാവില്‍ ആദം ഹവ്വാ-യോടു പലവൃന്ദം 
  മോദമുടന്‍ സൃഷ്ടി ചെയ്ത - നാഥനെന്നും സ്തോത്രം 

2. ആദിമാനുഷന്‍ ചതിവില്‍ - ആയതിനെ കണ്ടു 
  ഭീതിഭുവനത്തില്‍ നിന്നു - പോവതിനായ്ക്കൊണ്ടു 
  വേദപരന്‍ നീതി തിക-വാവതിനായ്‌ പണ്ടു 
  ഖേദമൊഴിപ്പാന്‍ മരണം - ജയിച്ചവനു സ്തോത്രം 

3. ബാലഗണമേ! വരുവിന്‍ - ശീലമുടന്‍ കൂടി 
  കോലാഹല വാനികളാ-ലാലെലൂയ്യാ പാടി 
  ചേലോടു പാദം വണങ്ങാന്‍ - ഗീതഗണം തേടി 
  *ഏലൊഹിം പിതാസുതനാ-ത്മാവിനെയും സ്തുതിപ്പിന്‍ 

4. ദൂതരെല്ലാം മോദമുടന്‍ നാഥനെക്കൊണ്ടാടി
  സാദരം തന്‍ ആസനത്തിന്‍ - നാലു ചുറ്റും കൂടി 
  താതസുതാത്മാക്കള്‍ക്കു നല്‍ - ഗീതങ്ങളെ പാടി 
  #ശ്വേതവസ്ത്രങ്ങള്‍ ധരിച്ചു - കൂടുന്നതു മോടി

5. ശക്തിയാല്‍ ചരാചരങ്ങള്‍ - ഒക്കെയും ഉണ്ടാക്കി 
  യുക്തിയാല്‍ തരാതരത്തില്‍ - എത്രയും നന്നാക്കി 
  ഭക്തിയായ്‌ നടപ്പതിന്നു - മാര്‍ഗ്ഗമൊന്നുണ്ടാക്കി 
  മുക്തിയില്‍ നടത്തുന്ന ത്രി-യേകനെന്നും സ്തോത്രം

*ദൈവം
#വെളുത്ത| 
'യേശുമഹേശനെ ഞാന്‍'- എന്നരീതി
       തോടി-ആദിതാളം
            പല്ലവി 
Aഅനുദിനം തിരുനാമം എന്‍B ധ്യാനമെ
അതിശയങ്കരന്‍ ഈശോ!
          ചരണങ്ങള്‍ 
സമസ്തവല്ലഭ സത്യ-ജ്ഞാന കാരുണ്യനിത്യ
സര്‍വ്വവ്യാപകവിശുദ്ധ-ദൈവകുമാരാ 
അതിശയങ്കരന്‍ ഈശോ!- (അനു...)
           2
ആദിയന്തമില്ലാത്ത അത്ഭുത നിര്‍ല്ലയനെ!
അഖില സൃഷ്ടകന്‍ നീയേ-ദൈവ വചസ്സാം
അതിശയങ്കരന്‍ ഈശോ!- (അനു...)
           3
മാനവ പാപ പരി-ഹാരമാം യാഗം നീയെ
മഹത്വരക്ഷക ഗുരുവാം രാജേശനേ!
അതിശയങ്കരന്‍ ഈശോ!- (അനു...)
           4
ഭൂതപ്രേത പിശാച-വിഗ്രഹ സേവകര്‍ക്കു
ബുദ്ധിയരുളും കാലം വരുത്തിയ നീ 
അതിശയങ്കരന്‍ ഈശോ!- (അനു...)
           5
സര്‍വ്വരും തിരുനാമ-കീര്‍ത്തനം ചെയ്-വതിനു
ശക്തി പ്രത്യക്ഷമാക്കും നസറയ്യനേ!
അതിശയങ്കരന്‍ ഈശോ!- (അനു...)| 
Psalm 96
  'ജയിക്കുമേ സുവിശേഷ ലോകം'
       എന്ന രീതി
   Aപാടുവിന്‍-സകലഭൂമിയെB 
   ദേവന്നു-പുതിയ പാട്ടായ്‌ 
   പാടുവിന്‍ നാഥനു പാടി 
നാമം വാഴ്ത്തുവിന്‍-നാള്‍തോറും തന്‍റെ
രക്ഷയെ നിങ്ങള്‍ ആര്‍ത്തറിയിപ്പിന്‍
        ചരണങ്ങള്‍
           1
ജാതികള്‍-അറിവതിന്നു തന്‍ മഹിമയെ 
സകല ജനങ്ങ-ളോടും തന്‍ 
അതിശയങ്ങളും-വിവരിപ്പിന്‍ 
എന്തെന്നാലവന്‍-വലിയവന്‍
ഏറ്റവും സ്തുതി-ക്കേറ്റവന്‍ വാന-
ഭൂതലങ്ങള്‍ക്കു-നാഥന്നു നിങ്ങള്‍ - (പാടുവിന്‍..)
           2
ജാതികള്‍-തൊഴുന്ന ദേവകളൊക്കെയും
അസത്തുകള്‍ തന്നേ-ദൈവമോ 
ചമച്ചവനാ-കാശങ്ങളെ 
ഭയങ്കരന്‍ ദേവ-ന്മാരെക്കാള്‍
ഉന്നതന്‍ തിരു-മുന്നില്‍ വാനവും, 
മിന്നും പ്രഭയു-മെന്നുമുണ്ടെന്നു - (പാടുവിന്‍..)
           3
ശക്തിയും അഴകും വിശുദ്ധസ്ഥലത്തുണ്ടു
ജനങ്ങളിന്‍-കുടുംബങ്ങളേ
കൊടുപ്പിന്‍-ദേവനു മഹിമയെ 
കൊടുപ്പിന്‍-ദേവന്നു ശക്തിയെ 
നാഥന്നു തിരു-നാമമഹിമ
നാള്‍തോറും നിങ്ങള്‍-നല്‍കി നല്‍കി - (പാടുവിന്‍..)
           4
കാഴ്ചയെ-എടുത്തവന്‍ മതിലകങ്ങളില്‍ 
ചെന്നവ-ന്മുന്നില്‍ വച്ചുടന്‍ 
വിശുദ്ധിയി-ന്നലങ്കാരത്തില്‍
ദേവനെ-തൊഴുതീടുവിന്‍
സകല ഭൂമിയേ! തിരുമുന്നില്‍ നിങ്ങള്‍ 
നടുങ്ങുവിനവന്‍-ഭയങ്കരനെന്നു - (പാടുവിന്‍..)
           5
അന്നഹോ കാട്ടിലെ മരമൊക്കെയും
ആര്‍ത്തീടും-ദേവ തിരുമുന്നില്‍ 
ദേവന്‍ വരുന്നു-ഭൂമിയെ
ന്യായം വിധിപ്പാന്‍-വരുന്നിതാ
നീതിയിലൂഴി-യെങ്ങും ജനങ്ങ-
ളെയും വിധിക്കു-മുണ്മയില്‍ തന്നെ - (പാടുവിന്‍..)
           6
ജയം ജയം പരമതാതന്നു ജയം ജയം
പരമസുതന്നു-ജയം ജയം
പരമാത്മാവിന്നു-ജയം ജയം
ത്രിയേക ദേവന്നു-ജയം ജയം
ജയം ജയം ജയം-യേശു നാമത്തിന്നു 
ജയമാമേന്‍ ജയ-മാമേനാമേനെന്നു - (പാടുവിന്‍..)| 
Psalm 95
        പന്തുവരാളി-അടതാളചായ്പ്
               പല്ലവി
    Aവരുവിന്‍ നാം യാഹോവായ്ക്കുB പാടുക-രക്ഷ 
    തരുന്ന ജീവപാറയ്ക്കാര്‍ത്തീടുക
              അനുപല്ലവി
തിരുമുമ്പില്‍ സ്തുതിയോടാ-ദരവായ് ചെന്നു നാമെല്ലാ-
വരും സങ്കീര്‍ത്തനങ്ങളോ-ടൊരുമിച്ചാര്‍ത്തു ഘോഷിക്ക-
              ചരണങ്ങള്‍
1. യഹോവയായവന്‍ മഹാ ദൈവം-അവന്‍ 
  സകല ദേവകള്‍ക്കും മേല്‍ രാജന്‍ 
  മഹിമയിന്‍ താണിടങ്ങളവന്‍റെ-കയ്യില്‍ 
  *മഹിധരോന്നതങ്ങളും-തന്‍റെ
  #മഹോദധിയുമവന്‍റെ-വകയാകുന്നു താനതു
  പടച്ചിതു‌ കരയെയും-മഹാന്‍ കൈകള്‍ മെനഞ്ഞതു‌ - (വരു..)

2. വരുവിന്‍ നാം തൊഴുതു വന്ദിക്കുക-ദേവ 
  തിരുമുന്‍ ചെന്നു നാം മുട്ടുകുത്തുക 
  പരന്‍ നമ്മെ പടച്ചവനാകയാല്‍-തന്നേ
  പരമന്‍ നമ്മുടെ ദേവനാകുന്നു 
  കരുത്തന്‍ മേച്ചിലില്‍ ജനം-കരത്തിന്നാടുകള്‍ നാം തന്‍ 
  സ്വരത്തെ നിങ്ങളിങ്ങനു-സ്വരത്തോടിന്നു കേള്‍ക്കുവിന്‍ - (വരു..)

3. പൊരുള്‍ വിവാദമാം മെരിബായിലും-അര്‍ത്ഥം
  പരീക്ഷയാകുന്ന മസ്സാനാളിലെ 
  മരുഭൂവിങ്കലുമെന്നപോലവെ-നിങ്ങള്‍ 
  കഠിനമാക്കരുതുള്ളമന്നെന്‍റെ
  കരത്തിന്‍ വന്‍പ്രവൃത്തികള്‍-മരിച്ച നിങ്ങളിന്നച്ഛര്‍ 
  ദരിശിച്ചാറെയുമെന്നെ-പരീക്ഷിച്ചങ്ങു ശോധിച്ചു - (വരു..)

4. എനിക്കു നാല്പതാണ്ടാവംശത്തോടു-രസം 
  ജനിച്ചില്ലായവരുള്ളില്‍ തെറ്റുന്ന 
  ജനവുമെന്‍ വഴിയറിയാത്തോരു-മെന്നു 
  മൊഴിഞ്ഞെന്‍ സ്വസ്തതയിങ്കലായവര്‍
  അണഞ്ഞുള്‍പുകയില്ലെന്നു-!ചിനത്തോടാണയിട്ടു ഞാന്‍ 
  ദിനമെന്നും ത്രിയേകനെ-വണങ്ങി വാഴ്ത്തിടാമാമേന്‍ - (വരു..)

*ഉയര്‍ന്ന പര്‍വ്വതങ്ങള്‍
#മഹാസമുദ്രം
!കോപത്തോടെ| 
ഖണ്ഡങ്ങള്‍
"സര്‍വ്വവും കാഴ്ച വെച്ചേശുവിന്‍" എന്ന രീതി

Aപരിശുദ്ധ പരനെ-നിരന്തരംB സ്തുതിപ്പിന്‍
പാടി തന്‍ നാമം കൊ-ണ്ടാടി കുമ്പിടുവിന്‍
തിരുജനങ്ങളേ! ഉണരിന്‍-തന്‍ദാസര്‍
തിരു-മുന്നില്‍ വണങ്ങീടുവിന്‍- എന്നേയ്ക്കും
            2
നാഥനും നമുക്കു-താതനും ആയുള്ള
നല്ല യഹോവായെ-എല്ലാരും സ്തുതിപ്പിന്‍
ഏതും ആയാസമെന്ന്യേ-തന്‍ വീട്ടില്‍
എകനെ പുകഴ്ത്തീടുവിന്‍- എന്നേയ്ക്കും
            3
നന്മക്കടലിനെ-ചെമ്മെ നാം സ്തുതിച്ചാല്‍
നമുക്കില്ല കുറച്ചില്‍ എ-ന്നറിഞ്ഞു കുമ്പിടുവിന്‍
ഇമ്മഹാ പദവിയെ നാം എല്ലാരും
ഇഷ്ടത്തോടാചരിക്കാം- എന്നേയ്ക്കും
            4
വാനവും പാരും-താനത്രേ ചമച്ചു
വല്ലഭന്‍ നല്ലവന്‍-എല്ലാരിലുയര്‍ന്നോന്‍
ജ്ഞാനത്തോടെ സ്തുതിപ്പിന്‍ തന്‍ പേരില്‍
നല്ല കീര്‍ത്തികള്‍ കൊടുപ്പിന്‍- എന്നേയ്ക്കും
            5
ദൈവപിതാവേ! ദിവ്യകുമാരാ!
ദൈവശുദ്ധാത്മ! ത്രി-യേകദേ-വേശാ!
സര്‍വ്വകാലവും പുകഴ്ച-ഭവാനു
ഭവിക്കണം ഹല്ലേലൂയാ-ആമേന്‍| 
ശങ്കരാഭരണം-രൂപകതാളം
1. Aസത്തായ്‌ [1]നിഷ്ക്കളമായ്‌B നിജസാമ്യമകന്നതുമായ്
  ചിത്തായ്, ആനന്ദമായ് വിലസുന്നൊരു മുപ്പൊരുളേ!
  [2]മത്താതാ! [3]വഴിയേതഘം നീങ്ങി ഞാന്‍ മോക്ഷപദം
  എത്താന്‍ നീയൊഴികെ തുണയാരെനിക്കാരോ ബന്ധു!

2. എന്മേലുള്ളലിഞ്ഞു ജീവനേകി രക്ഷിച്ചതിന്നായ്‌
  നന്മ ഞാന്‍ പകരം തരാനിങ്ങെനിക്കൊന്നുമില്ലേ;
  ചുമ്മാ കാത്തുകൊള്‍ക എന്നെ ഭദ്രമായന്ത്യം വരെ
  അമ്മേ! നീയൊഴികെ തുണയാരെനിക്കാരോ ബന്ധു?

3. ദുരിതപ്പെരുങ്കടലില്‍ താണ ഞങ്ങള്‍ക്കു ജീവനൌക
  ധരയില്‍ വന്ന ഭവാന്‍ തന്നെ, എങ്കിലും അന്ധനായ്‌ ഞാന്‍
  അരുതായ്‌ പിടിച്ചുകൊള്‍വാന്‍ എങ്കല്‍ നിന്‍ പിടി നീ വിടൊല്ല
  അരചാ! നീയൊഴികെ തുണയാരെനിക്കാരോ ബന്ധു?

4. [4]ഭ്രാതാ, മാതാ, ഗുരു, ധനം, ബന്ധുമിത്രാദികളും
  നീതാന്‍; എന്‍റെ നാഥാ! ഗതി വേറെനിക്കില്ല നൂനം;
  ഏതേതും ഹസിക്കും ലോകത്തോടെനിക്കെന്തുബന്ധം?
  താതാ! നീയൊഴികെ തുണയാരെനിക്കാരോ ബന്ധു?

[1]കളങ്കമില്ലാതെ
[2]എന്‍റെ പിതാവേ
[3]പാപം
[4]സഹോദരന്‍| 
നാഥനാമക്രിയ-ആദിതാളം
       "ദേവദേവനെ നമോസ്തു"-എന്ന രീതി
                 പല്ലവി
   Aദേവനാം യഹോവയ്ക്കെന്നുംB സേവചെയ്തു തോഷ
   പൂര്‍ണ്ണം ഉര്‍വ്വിയെങ്ങും ഘോഷിപ്പിന്‍
                അനുപല്ലവി
സര്‍വ്വരും സംഗീതം പാടി-ഉര്‍വ്വിയെങ്ങും വാഴ്ത്തുവിന്‍- ദേവ.. 
                ചരണങ്ങള്‍
1. ദേവന്‍ താന്‍ സൃഷ്ടിച്ചു നമ്മെ-ഏവമോര്‍ത്തു വാഴ്ത്തുവിന്‍
ദേവന്നാടും തന്‍ പ്രജയും-നാമെന്നോര്‍ത്തു വാഴ്ത്തുവിന്‍- ദേവ..

2. സ്തോത്രഗീതം പാടി ദൈവ-വാതിലില്‍ പ്രവേശിപ്പിന്‍
  കര്‍ത്തൃമണ്ഡലങ്ങളിലും ആര്‍ത്തു നാമം കീര്‍ത്തിപ്പിന്‍- ദേവ..

3. നല്ലവന്‍ യഹോവാ കൃപ-തെല്ലു കാലം അല്ലിതും
  ചൊല്ലുകില്‍ നിസ്തുല്യ സത്യം-ചെല്ലുമെല്ലാരില്ലിതും- ദേവ..| 
1. Aസ്തോത്രം! സ്തോത്രം!B പുണ്യമഹേശനു സ്തോത്രം!
  വാനസേന ഇമ്പമായ്‌ പാടവേ,
  പാരിന്മേലും നാമസങ്കീര്‍ത്തനം പാടാന്‍
  വന്നീടുവിന്‍ മര്‍ത്യരെല്ലാരുമേ!
  സ്നേഹമേയ്പന്‍ കൈകളില്‍ ഏന്തുംപോലെ
  യേശുനാഥന്‍ നമ്മെയും താങ്ങുമേ;
  സ്തോത്രം! സ്തോത്രം! ദൈവകുമാരനു സ്തോത്രം!
  എന്നും കാത്തു പാലനം ചെയ്യുമേ.

2. സ്തോത്രം! സ്തോത്രം! പുണ്യമഹേശനു സ്തോത്രം!
  പാപം പോക്കാന്‍ പാരിതില്‍ ജാതനായ്‌
  പാടുപെട്ടു പ്രാണന്‍ വെടിഞ്ഞവന്‍ സ്വര്‍ഗ്ഗ-
  ലോകവാതില്‍ തുറന്നു നമ്മള്‍ക്കായ്‌!
  സ്തോത്രം! സ്തോത്രം മഹത്വവാനു നിത്യം!
  വാഴ്ക, വാഴ്ക ജഗത്തിന്‍ രക്ഷകാ!
  കൃപാകരാ! നിര്‍മ്മലമാം പരം ജ്യോതി-
  സ്സായ ദേവാ! കാരുണ്യനായകാ!

3. സ്തോത്രം! സ്തോത്രം! പുണ്യമഹേശനു സ്തോത്രം!
  വിണ്ണും മണ്ണും സ്തുതിച്ചു പാടട്ടെ!
  സ്തോത്രം! സ്തോത്രം! രക്ഷകന്‍ മഹത്വമോടെ
  എന്നെന്നേക്കും ഭരിച്ചു വാഴട്ടെ!
  യേശുരാജന്‍ മഹിമയോടു വന്നു
  ഭൂവിലേക രാജനായ്‌ വാഴുമേ,
  ലോകം എങ്ങും നീതിയെഴുന്ന ചെങ്കോലാല്‍
  തേജസ്സോടെ പാലനം ചെയ്യുമേ.| 
All hail the power of
       Jesus' name
           C.M.
1. Aവാഴ്ത്തീടിന്‍ യേശുനാമത്തെB
  ഭൂലോകര്‍ ദൂതരും,
  വെച്ചീടിന്‍ വന്‍ കിരീടത്തെ
  ശ്രീയേശു വാഴേണം.

2. വാഴ്ത്തീടിന്‍ രക്തസാക്ഷികള്‍
  സ്വര്‍വേദിയില്‍ നിന്നും,
  ഈശായിന്‍ കൊമ്പാംരക്ഷകന്‍,
  ശ്രീയേശു വാഴേണം.

3. ഇസ്രായേല്‍ വംശ ജാതരാം
  രക്ഷപ്പെട്ടോരെന്നും 
  വാഴ്ത്തീടിന്‍ കൃപാസാഗരം,
  ശ്രീയേശു വാഴേണം.

4. പ്രയാസം ഭാരം പൂണ്ട മാ
  പാപിഷ്ടര്‍ വന്ദനം
  ചെയ്തീടിന്‍ നന്ദിയോടു മാ
  ശ്രീയേശു വാഴേണം

5. നാനാജനങ്ങള്‍ കൂടണം,
  ഭൂലോകര്‍ സര്‍വ്വരും
  തൃപ്പാദസേവ ചെയ്യണം,
  ശ്രീയേശു വാഴേണം.

6. മേല്‍ ലോകര്‍ പാടും കീര്‍ത്തനം
  നാം കൂടെ പാടണം,
  ആഘോഷിച്ചെന്നും ആര്‍ക്കണം,
  ശ്രീയേശു വാഴേണം.| 
His Praise
        C.M.
1. Aഎല്ലാരും യേശു നാമത്തെB
  എന്നേയ്ക്കും വന്ദിപ്പിന്‍;
  എല്ലാറ്റിന്‍റെ കര്‍ത്താവിന്നു 
  മഹത്വം കൊടുപ്പിന്‍.

2. താന്‍ വീണ്ടുകൊണ്ടിട്ടുള്ളോരേ,
  വിടാതെ സ്തുതിപ്പിന്‍;
  എല്ലാറ്റിന്‍റെ കര്‍ത്താവിന്നു 
  മഹത്വം കൊടുപ്പിന്‍.

3. അജ്ഞാനത്തില്‍ മുങ്ങിയോരേ,
  സജ്ഞാനം ഗ്രഹിപ്പിന്‍;
  എല്ലാറ്റിന്‍റെ കര്‍ത്താവിന്നു 
  മഹത്വം കൊടുപ്പിന്‍.

4. ഓരോരോ ജാതി ജനമേ,
  തന്നില്‍ സന്തോഷിപ്പിന്‍;
  എല്ലാറ്റിന്‍റെ കര്‍ത്താവിന്നു 
  മഹത്വം കൊടുപ്പിന്‍.| 
Oh, for a thousand tongues to sing
          C.M.
1. Aഎന്‍ ദൈവം, രാജന്‍B, നീ തന്നെ
  കാരുണ്യ രക്ഷകാ,
  നാവായിരം പോരാ തന്നെ
  നിന്‍ സ്തോത്രം പാടുവാന്‍.

2. നിന്‍ നാമകീര്‍ത്തി എങ്ങുമേ
  പ്രസ്താവിച്ചീടുവാന്‍
  എന്‍ രക്ഷകാ, എന്‍ ദൈവമേ;
  തുണയ്ക്കണം ഭവാന്‍.

3. എന്‍ സങ്കടങ്ങള്‍ നീക്കുമേ
  നിന്‍ നാമം, യേശുവേ,
  എന്‍ ജീവന്‍, സൌഖ്യം ഭാഗ്യമേ;
  പേരിന്‍പ നാമമേ.

4. പാപത്തിന്‍ ശക്തി നീക്കുമേ
  വീണ്ടിടും പാപിയെ,
  വിശുദ്ധിയുള്ളോന്‍ ആക്കുമേ
  നിന്‍ രക്തം യേശുവേ.

5. നിന്‍ ശബ്ദം എത്രയോ ബലം
  ചത്തോര്‍ക്കു ജീവനാം,
  എന്‍ ആത്മനോവു വ്യാകുലം
  അതാല്‍ ഇല്ലാതെയാം.

6. നോക്കിന്‍ ഭൂലോക ജാതികള്‍,
  ആരാധിച്ചീടുവിന്‍,
  വിശ്വാസം മൂലം പാപികള്‍
  തന്‍ നീതി നേടുവിന്‍.| 
ഗുല്‍റോജ്-ആദിതാളം
"നീയൊഴികെ നീയൊഴികെ"എന്ന രീതി
             പല്ലവി
Aയേശുനാഥാ! നിന്‍കൃപയ്ക്കായ്B
സ്തോത്രമെന്നേക്കും
          അനുപല്ലവി
ഈശനേ നിന്‍ നാമമെന്‍റെ ക്ലേശമകറ്റും
          ചരണങ്ങള്‍
1. നാശമയനായോരെന്നില്‍
  ജീവനരുളാന്‍-വന്‍
  ക്രൂശിനെ സഹിച്ചപ-
  മാനം വഹിച്ചോരു- (യേശു..)
                   2
2. പാവനമാം നീതിയില്‍ ഞാ-
  നെന്നുമിരിപ്പാന്‍-നിന്‍റെ
  ജീവനിലൊരംശമെനി-
  ക്കേകിയതിനാല്‍- (യേശു..)

3. നിന്‍ ഹൃദയം തന്നിലെന്നെ
  മുന്‍ കുറിച്ചപ്പോള്‍
  എന്‍ ജനനം തന്നെയും ഞാ-
  നന്നറിഞ്ഞില്ലെ- (യേശു..)

4. തന്‍ ജഡശരീരമരണം
  നിമിത്തം നീ
  നിന്‍ പിതാവോടെന്നെ
  നിരപ്പിച്ചതു മൂലം- (യേശു..)

5. എത്രകാലം നിന്‍ കൃപയെ
  വ്യര്‍ത്ഥമാക്കി ഞാന്‍
  അത്രനാളുമന്ധകാരം
  തന്നിലിരുന്നേന്‍- (യേശു..)

6. ജീവ ലതയായ നിന്നില്‍
  ഞാന്‍ നിലനില്പാന്‍-നിന്‍റെ
  ജീവരസമെന്നിലെന്നും
  തന്നു പാലിക്ക- (യേശു..)

7. വിശ്രമ ദേശത്തിലീ ഞാ-
  നെത്തും വരെയ്ക്കും-നിന്‍റെ
  വിശ്രുത കൃപകളെന്നെ
  പിന്തുടരേണം- (യേശു..)| 
അമീര്‍ കല്യാണി-ആദിതാളം
   "നിന്‍ തിരുമുഖശോഭയെ"
        എന്ന രീതി
            പല്ലവി
Aസ്തോത്രം ശ്രീമനുവേലനേ!B
മമ ജീവനേ-മഹേശനെ!

1. പാര്‍ത്തലത്തില്‍-[1]പരിശ്രയമായ്‌
  പാരില്‍ വന്ന നാഥനേ!
  മമ ജീവനേ-മഹേശനെ-സ്തോത്രം

2. ആദിപിതാ-വോതിയതാ-
  മാദിവേദ നാദമേ-മമ-സ്തോത്രം

3. മാനവ സ-മ്മാനിതനേ
  മാനനീയരൂപനേ-മമ-സ്തോത്രം

4. സാദരമാ-ദൂതഗണം
  ഗീതം പാടി വാഴ്ത്തീടും-മമ-സ്തോത്രം

5. ജീവകൃപാ-ജലം ചൊരിയും
  ജീവസാരമേഘമേ-മമ-സ്തോത്രം

6. സ്വന്തരക്തം-ചിന്തിയെന്നെ
  ഹന്തവീണ്ടെടുത്തതാല്‍-മമ-സ്തോത്രം

7. മര്‍ത്യജനാ-ഭൃത്യനു നിന്‍
  നിത്യജീവനേകിയ-മമ-സ്തോത്രം

8. രാജസുതാ-പൂജിതനേ!
  രാജരാജനേശുവേ-മമ-സ്തോത്രം

9. താവകമാം-നാമമഹോ
  ഭാവനീയമാം സദാ-മമ-സ്തോത്രം

[1]അഭയസ്ഥാനമായി| 
 പല്ലവി
Aയേശുവിനെ സ്തുതി നീB എന്‍ മനമേ
യേശുവിനെ സ്തുതി നീ-ക്രിസ്തു യേശു..
            ചരണങ്ങള്‍
നാശമില്ലാ സ്വര്‍ഗ്ഗ-വാസിയാം ദൈവ
നന്ദനനാം പര-മേശ്വരനായ-യേശു..
             2
നാകഭൂ നരക ത്രി-ലോകസ്രഷ്ടാ നര-
ദേഹികള്‍ക്കൊരു നവ-ലോകമുണ്ടാക്കും-യേശു..
             3
ബേതലേ ജനിച്ചു ന-സ്രേതലേ വളര്‍ന്നു
യരുശലേ മരിച്ചുയിര്‍-ശ്രേയ-സ്സോടു ധരിച്ച-യേശു..
             4
പാപികള്‍ക്കരുള്‍ തരു-വാനിഹ-വസിച്ചു
ദീപവഴിയെ നര-ര്‍ക്കായിഹ-തെളിച്ച-യേശു..
             5
ബോധിച്ച സകലവും-സാധിച്ചിടാനും
മോദിച്ചു രക്ഷ സ-മ്പാദിച്ചിടാനും-യേശു..
             6
വേദവചനപ്പൊരുള്‍ബോധമാവാനും
[1]ബാധകവൈരി [2]നി-പാതനാവാനും-യേശു..

[1]ബാധിച്ചിരിക്കുന്ന ശത്രു
[2]വീഴാനും| 
പല്ലവി
  Aസ്തുതിപ്പിന്‍! സ്തുതിപ്പിന്‍! യേശുദേവനെB —ഹല്ലേലുയ്യാ പാടി
  സ്തുതിപ്പിന്‍! സ്തുതിപ്പിന്‍! യേശുദേവനെ!
                 അനുപല്ലവി
  സ്തുതിപ്പിന്‍ ലോകത്തിന്‍ പാപത്തെ നീക്കുവാന്‍
  അധിപനായ് വന്ന ദൈവകുഞ്ഞാടിനെ (സ്തുതിപ്പിന്‍..)
                 ചരണങ്ങള്‍
1. കരുണനിറഞ്ഞ കണ്ണുള്ളോനവന്‍ — തന്‍ ജനത്തിന്‍ കരച്ചില്‍
  കരളലിഞ്ഞു കേള്‍ക്കും കാതുള്ളോന്‍—ലോകപാപച്ചുമടിനെ
  ശിരസ്സുകൊണ്ടു ചു—മന്നൊഴിപ്പതിന്നു
  കുരിശെടുത്തു ഗോല്‍—ഗോഥാവില്‍ പോയോനെ (സ്തുതിപ്പിന്‍..)

2. വഴിയും സത്യവും ജീവനുമിവനെ—അവനരികില്‍ വരുവിന്‍
  വഴിയുമാശ്വാസമേകുമേയവന്‍ — പാപച്ചുമടൊഴിച്ചവന്‍
  മഴയും മഞ്ഞും പെയ്യും‌പൊലുള്ളില്‍ കൃപ
  പൊഴിയുമേ മേഘത്തൂണില്‍നിന്നു പാടി (സ്തുതിപ്പിന്‍..)

3. മരിച്ചവരില്‍ നിന്നാദ്യം ജനിച്ചവന്‍—ഭൂമി രാജാക്കന്മാരെ
  ഭരിച്ചു വാഴുമേക നായകന്‍ — നമ്മെ സ്നേഹിച്ചവന്‍ തിരു-
  ച്ചോരയില്‍ കഴുകി—നമ്മളെയെല്ലാം ശുദ്ധീ-
  കരിച്ച വിശ്വസ്ത സാക്ഷിയെ നിനച്ചു (സ്തുതിപ്പിന്‍..)
{
a. ഏഴു പൊന്‍ നിലവിളക്കുകള്‍ക്കുകളുള്ളില്‍ — നിലയങ്കി ധരിച്ചും
  ഏഴു നക്ഷത്രം വലങ്കയ്യിലും മാര്‍വ്വില്‍ പൊന്‍കച്ച പൂണ്ടും
  വായിലിരുമുന-വാളുമഗ്നി ജ്വാല
  പോലെ കണ്ണുള്ള മാനവ മകനെ (സ്തുതിപ്പിന്‍..)

b. കാലുകളുലയില്‍ കാച്ചിപ്പഴുപ്പിച്ച — നല്ല പിച്ചളയ്ക്കൊത്തതും
  ചേലൊടു മുഖഭാവമാദിത്യന്‍ — ശക്തിയോടു പ്രകാശിക്കും
  പോലെയും തല—മുടി ധവളപ്പഞ്ഞി-
  പോലെയുമിരിക്കുന്ന ദൈവപുത്രനെ (സ്തുതിപ്പിന്‍..)

c. വളരെ വെള്ളത്തിന്നിരച്ചില്‍ക്കൊത്തതും — ശവക്കല്ലറയ്യില്‍നിന്നു
  വെളിയെ മരിച്ചോരുയിര്‍ത്തു വരുവാനായ് — തക്കവല്ലഭമുള്ളതും
  എളിയ ജനം ചെവിക്കൊള്‍വതുമായ
  വലിയ ഗംഭീര ശബ്ദമുള്ളോനെ (സ്തുതിപ്പിന്‍..)

d. വലിയ ദൈവദൂതന്‍റെ ശബ്ദവും — ദേവകാഹളവും, തന്‍റെ
  വിളിയോടിട കലര്‍ന്ന് മുഴങ്ങവേ — വാനലോകത്തില്‍ നിന്| 
'എന്തതിശയമേ, ദൈവത്തിന്‍
     സ്നേഹം'- എന്ന രീതി
           1
Aതേനിനെക്കാളും യേശുവിന്‍ നാമംB
ദിവ്യമധുരമല്ലോ;...അതു
തേടി നീ വേഗം ഓടി വന്നീടുക
ദിനന്തോറും, മനമേ! (തേനി..)
           2
[1]കാശിനിതന്നില്‍ സ്നേഹമുള്‍ക്കൊണ്ടു
കഷ്ടമവന്‍ വഹിച്ചു... പാപ
കന്മഷം പോക്കി, ശാപത്തെ നീക്കി;
കണ്ടറിക, മനമേ! (തേനി..)
           3
പാപിയെ രക്ഷിച്ചീടുവാന്‍ സ്വന്ത
ജീവനെയവന്‍ നല്‍കി... ഏവം
പാരം കരുണാസിന്ധുവെ സ്തുതിച്ചു
പാടുക നീ മനമേ! (തേനി..)
           4
മായലോകത്തിന്‍ മോടികളുഷസ്സിന്‍
മഞ്ഞുപോല്‍ മാഞ്ഞീടുമേ... എന്നും
മന്നവനേശു മലരടി നമ്പി
വാഴുക നീ മനമേ! (തേനി..)
           5
ആപദ്ബാന്ധവനാമേശുവി-നരികില്‍
ആപത്തിലിമ്പമല്ലോ;... നീയും
ആശയോടടുത്താലണച്ചവന്‍-പാലിക്കും:
അരികില്‍ വാ നീ മനമേ! (തേനി..)
           6
ഭൂനിവാസികളും, സ്വര്‍ഗ്ഗവാസികളും
പുകഴ്ത്തി സ്തുതിക്കും നാമം... ഭക്തി
പൂണ്ടു നീ സ്വന്തമാക്കുകില്‍ സ്വര്‍ഗ്ഗം
പൂക്കു വാഴാം, മനമേ! (തേനി..)| 
ചെഞ്ചുരുട്ടി-ആദിതാളം
                       പല്ലവി
    Aസ്തോത്രം ചെയ്തീടുവേന്‍B
    ക്രിസ്തു യേശുവേ ഞാന്‍
    നിത്യം ദേവാ നീ തുണ ചെയ്‌താല്‍-ചെയ്‌താല്‍- യേശു
                     ചരണങ്ങള്‍
1. ദുരിതങ്ങള്‍ അവന്‍ തന്‍-കുരുതിയില്‍ കഴുകി
  തിരുരക്തത്താലെന്‍ രക്ഷ-ചെയ്താന്‍-ചെയ്താന്‍- യേശു

2. ധരിത്രിയീവനത്തില്‍-തിരുകൃപഗുണത്താല്‍
  അരികില്‍നിന്നുപദേശം-ചൊന്നാന്‍-ചൊന്നാന്‍- യേശു

3. സ്തുതിച്ചേശു ഗുരുവെ-ഭജിച്ചിങ്ങു വസിച്ചാല്‍
  നശിച്ചുപോകാതെ മോക്ഷം-ചേരാം-ചേരാം- ആത്മം

4. ക്രിസ്തുവിന്‍ നാമം-മാത്രമെന്‍ ഗാനം
  മൃത്യുവിന്‍നേരം വരെ-എന്നും-എന്നും- ലോക

5. ധരണി വിട്ടുയരെ-പരനെ കണ്ടവനെ
  മരണത്തിന്‍ പിമ്പും സ്തോത്രം ചെയ്-വേന്‍- എന്നും

6. മേഘം പോലസംഖ്യം-മോക്ഷലോകസംഘം
  രാഗം പാടുന്നു ക്രിസ്തിന്‍-സ്തോത്രം-സ്തോത്രം- എന്നും

7. [1]പൊന്‍മുടികളെ തന്‍-സന്നിധൌ നിരത്തി
  മന്നവര്‍ മാന്നര്‍ സ്തോത്രം-ചെയ്യും-എന്നും- മോക്ഷ

8. അവരോടു പരനെ-അനുദിനം സ്തുതിപ്പാന്‍
  മനുവേലെന്‍ തുണയായാല്‍-ഭാഗ്യം-ഭാഗ്യം- യേശു

9. നിത്യപിതാവേ-സത്യസുതാത്മാ
  സ്തോത്രം നിനക്കെന്നേക്കും-ആമേന്‍-ആമേന്‍- ദേവാ

[1]പൊന്‍കിരീടം| 
പല്ലവി
Aയേശു എന്നുള്ള നാമമേB - ലോകം
എങ്ങും വിശേഷ നാമമേ.
            അനുപല്ലവി
നാശമുണ്ടാക്കും പാപ - നാശം വരുത്താന്‍ പര-
മേശന്‍ ജഗത്തില്‍ മര്‍ത്യ - വേഷം ധരിച്ചുവന്നു - (യേശു..)
             ചരണങ്ങള്‍
മുന്നം ഗബ്രിയേല്‍ വിണ്‍ദൂതന്‍ ചൊന്ന
മോക്ഷനിര്‍മ്മിത നാമമേ
കന്നിമറിയം കേട്ടു
കാത്തിരുന്നു വിളിച്ച
മന്നിടത്തെങ്ങും ഭാഗ്യം
വരുത്തും വല്ലഭനാമം - (യേശു..)
            2
ആര്‍ക്കും ചൊല്ലാകുന്ന നാമം - എങ്ങും
ആരാധിപ്പാനുള്ള നാമം
പേയ്ക്കും പേയിന്‍പടയ്ക്കും
ഭീതി ചേര്‍ക്കുന്ന നാമം
മൂര്‍ഖപാപികള്‍ക്കും വി-
മോക്ഷം നല്‍കുന്ന നാമം - (യേശു..)
            3
മന്നര്‍ ചക്രവര്‍ത്തികളും - വാഴ്ത്തി
വന്ദിച്ചിടും മഹാനാമം
വിണ്ണില്‍ ഗീതത്തിന്‍ നാമം
വേദാന്തസാര നാമം
പുണ്യംപെരുത്ത നാമം
ഭൂവില്‍ പ്രകാശനാമം - (യേശു..)
            4
വിണ്‍മണ്ണും ചേര്‍ത്തിടും നാമം-ജപം
വിണ്ണില്‍ കൊണ്ടാടുന്ന നാമം
നന്മനിധി പരനില്‍
ന്യായം നീതികൃപയ്ക്കും
ഉണ്മയാം സാക്ഷിയായി
ഉയര്‍ന്നു തൂങ്ങിയ നാമം - (യേശു..)
            5
കല്‍നെഞ്ചുടയ്ക്കുന്ന നാമം-മന
ക്കാടാകെ വെട്ടുന്ന നാമം
എന്നും പുതിയതുപോല്‍
ഏറെ മധുര നാമം
തന്നില്‍ പല സാരങ്ങള്‍
ധരിച്ചിരിക്കുന്ന നാമം - (യേശു..)| 
പല്ലവി
   Aസ്തുതിതിങ്ങിയ പരമണ്ഡലB - സുവിശേഷക നാമം
   ശുഭമംഗല മതിസംഭ്രമ - സുഖശോഭന ക്ഷേമം
                      ചരണങ്ങള്‍
1. കരുണാകര തിരുമാര്‍വിനു - വരഭൂഷണ ദേവന്‍
  ധരണീനരനുയിരാല്‍ ഉയി-രരുളും നരജീവന്‍

2. അതിസുന്ദര ശുഭശോഭന - മഹിമാമുടി ചൂടന്‍
  ക്ഷിതിമണ്ഡല ദുരിതം പ്രതി - വനമുള്‍മുടി ചൂടന്‍

3. ഭുവനങ്ങളെ ഞൊടികൊണ്ടുള - വരുളും ബലമുടയോന്‍
  ഭുവനേതല അടവാന്‍ ഇട-കിടയാതവന്‍ ആയോന്‍

4. പരിശുദ്ധത കൃപ സത്യ സു-ഭാഗ്യാദിവിമൂലം
  മരണത്തിനു വിധിപെട്ടവ-നുയിരേകിയ കോലം

5. പുണ്യ മാനുഷര്‍ ദൂതരോടു പു-കഴ്ത്തും ഉന്നത വാഹനന്‍
  പുണ്യഹീനരോശന്ന പാടി ഗ-മിച്ച [1]ഗര്‍ദ്ദഭ വാഹനന്‍

6. ബലിപൂജകളഖിലങ്ങടെ-പ്രതിരൂപന്‍ അരൂപന്‍
  കലുഷം നരനൊഴിവാന്‍ നര-ബലി മര്‍ത്യസ്വരൂപന്‍

[1]കഴുതയെ വാഹനമാക്കിയവന്‍| 
1. Aവരസുന്ദര - പരമണ്ഡല പരB-
  നേശുനാഥനേ-വന്നരുള്‍ സ്വാമിന്‍

  സ്തുതിമംഗളം ജയമംഗളം
  നിനക്കേ യഹോവായേ

2. ധരമണ്ഡലം - പരമണ്ഡലം
  സൃഷ്ടിചെയ്ത ദേവനേ
  വന്നരുള്‍ സ്വാമിന്‍ - (സ്തുതി..)

3. നരദേവനേ - ഗുരുനാഥനേ
  നരരക്ഷകര്‍ത്തനേ
  വന്നരുള്‍ സ്വാമിന്‍ - (സ്തുതി..)

4. പശുക്കൂടതില്‍ - മുഴുക്കാടതില്‍
  നരനായ കര്‍ത്തനേ
  വന്നരുള്‍ സ്വാമിന്‍ - (സ്തുതി..)

5. നരര്‍ക്കായൊരു - ബലിയായ ദേ-
  വനേ പ്രിയകര്‍ത്തനേ
  വന്നരുള്‍ സ്വാമിന്‍ - (സ്തുതി..)

6. [1]മുറിവഞ്ചിനാല്‍ - നര-പഞ്ചപാ
  തകം[2] തീര്‍ത്ത കര്‍ത്തനേ
  വന്നരുള്‍ സ്വാമിന്‍ - (സ്തുതി..)

7. തവഭക്തരിന്‍ - ജപം താതന്‍ മുന്‍
  ശുഭമാക്കും കര്‍ത്തനേ
  വന്നരുള്‍ സ്വാമിന്‍ - (സ്തുതി..)

8. പരമാസനം - കരുണാസനം
  വഴിനിന്‍ സഭയിതില്‍
  വന്നരുള്‍ സ്വാമിന്‍ - (സ്തുതി..)

[1]അഞ്ചുമുറിവുകൊണ്ട്
[2]കാമം, കോപം, പക, ഡംഭം, ചതി| 
1. Aവാഴ്ത്തിടുന്നു വാഴ്ത്തിടുന്നുB വാഴ്ത്തിടുന്നു ഞാന്‍ -എന്‍
  രക്ഷകനെ നന്ദിയോടെ വാഴ്ത്തിടുന്നു ഞാന്‍

2. മാട്ടിന്‍ തൊഴുത്തില്‍ പിറന്ന മാന്യസുതനേ
  ഹീനവേഷമെടുത്ത നിന്നെ വാഴ്ത്തിടുന്നു ഞാന്‍

3. വേഷത്തില്‍ മനുഷ്യനായി കാണപ്പെട്ടോനേ
  മനുഷജന്മമെടുത്ത നിന്നെ വാഴ്ത്തിടുന്നു ഞാന്‍

4. പാതകര്‍ക്കായ്‌ നീതിവഴി ഓതിത്തന്നോനേ
  പാരിടത്തില്‍ നിന്നെയോര്‍ത്തു വാഴ്ത്തിടുന്നു ഞാന്‍

5. കുരിശെടുത്തു മലമുകളില്‍ നടന്നുപോയോനേ
  തൃപ്പാദം രണ്ടും ചുംബിച്ചപ്പോള്‍ വാഴ്ത്തിടുന്നു ഞാന്‍

6. കുരിശിലേറി മരിച്ചുയിര്‍ത്തു സ്വര്‍ഗ്ഗേ പോയോനേ
  നിത്യം ജീവിക്കുന്നവനെ വാഴ്ത്തിടുന്നു ഞാന്‍

7. ദൂതരുമായ്‌ മേഘവാഹനേ വരുന്നോനേ
  വേഗം നിന്നെ കാണ്മതിന്നായ്‌ കാത്തിടുന്നു ഞാന്‍

8. നിന്‍ വരവില്‍ മുന്നണിയായ് നിന്നിടണേ ഞാന്‍ 
  വാഴ്ത്തി വാഴ്ത്തി നിന്നിടുന്നേ നിന്‍ വരവിന്നായ്‌| 
ഹിന്ദുസ്ഥാന്‍ - ഏകതാളം
                    പല്ലവി
     Aരക്ഷകനേ നിനക്കു കീര്‍ത്തനംB അനന്തം
                  ചരണങ്ങള്‍
1. തിരുരക്തം ചൊരിച്ചു തിന്മപ്പെട്ട എന്നെ നീ
  പരന്നു വീണ്ടെടുത്ത മാ പക്ഷ കൃപകള്‍ക്കുമേ - (രക്ഷ..)

2. മരിച്ചു ഞാന്‍ കിടന്നേന്‍ നാറി [1]ഉരുവഴിഞ്ഞേന്‍
  തിരിച്ചുയിര്‍ ശക്തി സുഖം തന്ന പ്രിയനേശുവേ - (രക്ഷ..)

3. കുരുടനായിരുന്നേന്‍ തൊട്ടു കാഴ്ച തന്നു നീ
  നിറഞ്ഞ കുഷ്ഠപാപത്തെ നീക്കി ശുദ്ധി നല്‍കി നീ - (രക്ഷ..)

4. നീതിശുദ്ധി ബോധം നിന്തിരു നല്‍ രൂപം
  ചേതസ്സില്‍ കല്പിച്ചു തന്ന ദിവ്യ കൃപക്കടലാം - (രക്ഷ..)

5. തിരു രക്തത്താലെന്‍ തിന്മ കുറ്റം മായിച്ചു
  പരമ ജീവ പുസ്തകത്തെഴുതി എന്‍ നാമം നീ - (രക്ഷ..)

6. ഇനിപ്പിഴയ്ക്കാതെ എന്നും നടന്നീടാന്‍
  കനിഞ്ഞു നിന്നാവി നിത്യം കൂടെ വസിച്ചീടേണം - (രക്ഷ..)

[1]ശരീരം ജീര്‍ണ്ണിച്ചവനായി| 
പല്ലവി
         Aപാദം വന്ദനമെ - തിരുകൃപB
         പാപിക്കു ധനമെ-
                   ചരണങ്ങള്‍
1. പാരിതില്‍ തിരുവേദം അരുളി ഭരിക്കും അത്ഭുതനേ
  ദൈവസുതനേ കൃപാകരനേ ക്രിസ്തോ തിരു - പാദം..

2. വാക്കിനുള്ളടങ്ങാത്ത മഹത്വമുടയ രാജാവേ
  ശക്തിമാനേ ദയവാനേ ക്രിസ്തോ തിരു - പാദം..

3. മാനുഷര്‍ക്കുയിര്‍ നല്‍കിയ രക്ഷകാ നയശീലാ
  മാനുവേലാ അനുകൂലാ ക്രിസ്തോ തിരു - പാദം..

4. പാപം നീക്കി ശുദ്ധാവിയാല്‍ ഉപദേശിക്കുന്നോനേ
  പുണ്യവാനേ ഗുണവാനേ ക്രിസ്തോ തിരു - പാദം..

5. പാദത്തില്‍ പണിഞ്ഞോരെ നിത്യവും പാലിക്കുന്നോനേ
  സത്യവാനേ സ്നേഹവാനേ ക്രിസ്തോ തിരു - പാദം..| 
ഇംഗ്ലീഷ് - ആദിതാളം
"വരിക സുരാധിപ പരമപരാ"
                  എന്ന രീതി
            പല്ലവി
Aഗുരുവര നരപരനേശുപരാB - നിന്‍
തിരുവരം അടിയനു തരിക പരാ
          അനുപല്ലവി
തിരു പര മഹിമകള്‍ വെറുത്തിഹത്തില്‍
ഒരു ചെറു മനുഷ്യനായിരുന്ന പരാ- ഗുരു..
           ചരണങ്ങള്‍
നരരിപു പേയുടെ ശിരം തകര്‍ത്തു-ഈ
നര [1]ദുരിതാപഹം വരുത്തിടുവാന്‍
ധരണിയില്‍ അവതരിച്ച പരാ
തിരുവരനുതിയഹം ഉരച്ചീടുവാന്‍ - ഗുരു..
            2
പരനുടെ തിരുദയ നീതികള്‍ക്കും-അ
ങ്ങൊരു കുറവരുതതിനിഹ ജനിച്ചു
വരബലി കുരിശതില്‍ കഴിച്ചപരാ
തിരുവരനുതിയഹം ഉരച്ചിടുവാന്‍ - ഗുരു..
            3
മരിച്ചുപിന്‍ തിരിച്ചുയിര്‍ ധരിച്ച പരാ - ഈ
നരര്‍ക്കു നിന്‍ തിരുഹിതം ഉരച്ച പരാ
പരത്തിന്നു തിരിച്ചെഴുന്നരുളിയ നിന്‍
തിരുവരനുതി[2]യഹം [3]ഉരച്ചിടുവാന്‍ - ഗുരു..

[1]ദുരിതം ഇല്ലാതാക്കാന്‍
[2]സ്തുതി
[3]ഞാന്‍| 
പല്ലവി
  Aസ്തുതിച്ചിടുന്നേന്‍ വീണു സ്തുതിച്ചിടുന്നേന്‍B - എങ്ങള്‍
  അധിപനാം യേശുവിനെ സ്തുതിച്ചിടുന്നേന്‍
                    ചരണങ്ങള്‍
അതിശയമുള്ളവനെ         സ്തുതിച്ചിടുന്നേന്‍ - സദാ
അളവില്ലാ വല്ലഭനെ         സ്തുതിച്ചിടുന്നേന്‍
അതിരറ്റ ഗുണവാനെ        സ്തുതിച്ചിടുന്നേന്‍ - ദയ
അഖിലര്‍ക്കും ചെയ്യുന്നോനെ  സ്തുതിച്ചിടുന്നേന്‍
ഗതി തരും നായകനെ       സ്തുതിച്ചിടുന്നേന്‍ - സീനാ
ഗിരിയിന്മേല്‍ വന്നവനെ      സ്തുതിച്ചിടുന്നേന്‍
മതിമനസ്സാകെക്കൊണ്ടു       സ്തുതിച്ചിടുന്നേന്‍ - എന്‍റെ
മാലൊഴിച്ചു പാദം ചേര്‍ന്നു   സ്തുതിച്ചിടുന്നേന്‍ 
അക്ഷയനെ പക്ഷമോടെ       സ്തുതിച്ചിടുന്നേന്‍ - ധ്വനി-
ച്ചാലേലൂയ്യാ പാടിക്കൊണ്ടു    സ്തുതിച്ചിടുന്നേന്‍ - സ്തുതി
രക്ഷാവഴി കാട്ടിയോനെ       സ്തുതിച്ചിടുന്നേന്‍ - നിത്യ
രക്ഷയിന്‍ കൊമ്പായവനെ     സ്തുതിച്ചിടുന്നേന്‍
സാക്ഷികൂടാതറിവോനെ       സ്തുതിച്ചിടുന്നേന്‍ - തന്‍റെ
സൂക്ഷ്മമെങ്ങുമെത്തുന്നോനെ   സ്തുതിച്ചിടുന്നേന്‍ 
ലക്ഷം പേരിലുത്തമനെ        സ്തുതിച്ചിടുന്നേന്‍ - ആറു
ലക്ഷണപ്പരാപരനെ           സ്തുതിച്ചിടുന്നേന്‍   
ധരണിയിന്‍ രക്ഷകനെ        സ്തുതിച്ചിടുന്നേന്‍ - ബഹു
താഴ്മയില്‍ നടന്നവനെ        സ്തുതിച്ചിടുന്നേന്‍ 
ചോരവിയര്‍ത്തിറ്റവനെ        സ്തുതിച്ചിടുന്നേന്‍ - കേണു
സാഷ്ടാംഗം വീണവനെ        സ്തുതിച്ചിടുന്നേന്‍ 
മരക്കുരിശേറിയോനെ         സ്തുതിച്ചിടുന്നേന്‍ - ഏഴു
മൊഴി ചൊന്നു മരിച്ചോനെ     സ്തുതിച്ചിടുന്നേന്‍ 
മരണത്തെ വെന്നവനെ         സ്തുതിച്ചിടുന്നേന്‍ - തന്‍റെ
[1]മാണവരാല്‍ കണ്ടവനെ     സ്തുതിച്ചിടുന്നേന്‍ - സ്തുതി

[1]ബാലന്മാരാല്‍| 
പല്ലവി
Aഅതിശയ കാരുണ്യമഹാB ദൈവമായോനെ - ഈശോ
ആയിരം നാവിന്‍ വരം താ നിന്‍ സ്തുതി പാടാന്‍
                   ചരണങ്ങള്‍
1. നായകനെ രക്ഷകനെ നിന്‍ കൃപയ്ക്കായി - സ്തോത്രം
  നാടറികെ പാടിടുവാന്‍ നീ തുണയ്ക്കേണം-

2. എങ്ങും ബഹുമാനമുള്ള നിന്‍ തിരുനാമം - ഈശോ
  എന്‍ ഭയങ്ങള്‍ സങ്കടവും നീക്കുമെന്നേയ്ക്കും-

3. ഇമ്പസംഗീതം തിരുപ്പേര്‍ പാപികള്‍ക്കെല്ലാം - ജീവന്‍
  ഇല്ലയെന്നു വന്നവര്‍ക്കു ജീവന്‍ നിന്‍ നാമം -

4. പാപകുറ്റം ശക്തിയധികാരവും നീക്കും - ഈശോ
  പാപിയാമെന്‍പേര്‍ക്കു രക്തം വാര്‍ത്ത നിന്‍ പുണ്യം

5. നിന്‍ സ്വരത്താല്‍ കാഴ്ച കേള്‍വി ശക്തി ആരോഗ്യം എല്ലാം
  നിശ്ചയം പാപിക്കു കിട്ടും രക്ഷകര്‍ത്താവേ-

6. ഊമകളേ പാടിടുവിന്‍ അന്ധരെ കാണ്മിന്‍ - മഹാ
  ഉന്നതനാം രക്ഷകനെ വാഴ്ത്തിക്കൊണ്ടാടിന്‍ - 

7. കോടികളായീടും സ്വര്‍ഗ്ഗവാസികളോടു - കൂടി
  പാടി യേശു നാമസ്തുതി ഞങ്ങള്‍ കൊണ്ടാടും - അതി| 
പല്ലവി
     Aയേശുനാമം ജീവ നാദംB
     യേശുപാദം എന്‍ സങ്കേതം
     യേശുനാമം ജീവ ദായകം
            ചരണങ്ങള്‍
             1
പാരില്‍ സമസ്ത ദേശക്കാരും
ഭാഷക്കാരും സ്തുതിച്ചു പാടും - യേശു..
             2
അന്ധകാര [1]മതകുഠാരി
അഖിലര്‍ക്കും സന്തോഷകാരി- യേശു..
             3
അതിശയങ്കര വിശുദ്ധ രക്ഷകന്‍
ആനന്ദം തരും ദൈവ ആത്മജന്‍ - യേശു..
             4
മഹസുര നഭോതലങ്ങള്‍ക്കപ്പുറം
മഹത്വശോഭകള്‍ കാണിച്ചീടുന്ന - യേശു..
             5
എളിയ പാപിയിന്‍ യാചനകള്‍
ഏക പരനിന്‍ തിരുമുന്‍ ചേര്‍ക്കും - യേശു..

[1]അന്ധകാരമതത്തെ നശിപ്പിക്കുന്ന കോടാലി| 
പല്ലവി
Aയേശുമഹേശനെ ഞാന്‍B ചിന്തിപ്പതെന്‍
ഉള്ളത്തിന്നാനന്ദമേ
            ചരണങ്ങള്‍
ഈശനുടെ തിരു സന്നിധി ചേര്‍ന്നിനി
വിശ്രമം ചെയ്തു തന്‍റെ തിരുമുഖം
കാണ്മതത്യാനന്ദമേ - (യേശു..)
             2
വാനസൈന്യങ്ങളും മാനുഷജാലവും
ഊനമില്ലാതെ നിന്നെ വര്‍ണ്ണിച്ചീടാന്‍
സാദ്ധ്യമതാകയില്ലേ - (യേശു..)
             3
മാനുഷരക്ഷകാനിന്നുടെ നാമം പോല്‍
വാനിലും ഭൂമിയിലും ഇല്ലേ ഒരു
നാമം നിനപ്പതിനു - (യേശു..)
             4
ഉള്ളം നുറുങ്ങിയോര്‍ക്കുള്ള പ്രത്യാശയും
നല്ല പ്രസാദവും നീ സര്‍വേശ്വരാ
സൌമ്യതയുള്ളവര്‍ക്കേ - (യേശു..)
             5
എത്ര ദയാപരന്‍ വീഴുന്നവര്‍ക്കേശു
എത്ര നല്ല ഗുണവാന്‍ തേടീടുന്ന
മര്‍ത്യഗണങ്ങള്‍ക്കു താന്‍ - (യേശു..)
             6
കണ്ടിടും മാനവര്‍ക്കെന്തൊരാഹ്ലാദം നീ
ഉണ്ടോ നാവും പേനയും വര്‍ണ്ണിക്കുവാന്‍
ആ നല്ല സന്ദര്‍ഭത്തെ - (യേശു..)
             7
യേശുവിന്‍ സ്നേഹമതെന്തെന്നു ചൊല്ലുവാന്‍
ആസ്വദിച്ചോര്‍ക്കല്ലാതെ മറ്റാര്‍ക്കുമ-
സാദ്ധ്യമറിഞ്ഞീടുവാന്‍ - (യേശു..)| 
പല്ലവി
Aശ്രീയേശു നാമമേ തിരുനാമംB ഇതു-
ഭൂലോകമെങ്ങും മോദം നല്‍കും നാമം
           ചരണങ്ങള്‍
പാപികളെ രക്ഷചെയ്യും ദിവ്യനാമം-പരി-
താപികള്‍ക്കാശ്വാസം നല്‍കും-തിരുനാമം (ശ്രീ..)
            2
പാപഭാരം നീക്കിടും വിശുദ്ധ നാമം-പാപ
ബന്ധനം തകര്‍ത്തിടുന്ന സത്യനാമം- (ശ്രീ..)
            3
എന്നിലെ പാപങ്ങളെല്ലാം തീര്‍ത്ത നാമം-എന്‍റെ
മന്ദബുദ്ധി നീക്കി ശുദ്ധിചെയ്ത നാമം - (ശ്രീ..)
            4
മല്ലനാം പിശാചിനെ ജയിച്ച നാമം - എന്‍റെ
അല്ലലെല്ലാം തന്‍ ശിരസ്സിലേറ്റ നാമം- (ശ്രീ..)
            5
ജീവനെ പാപികള്‍ക്കായ് ചൊരിഞ്ഞ നാമം - പുതു
ജീവനെ നല്‍കിയാശ്വസിപ്പിച്ച നാമം - (ശ്രീ..)
            6
നിത്യമോക്ഷപാതയെ തുറന്ന നാമം-തന്‍റെ
സത്യഭക്തരില്‍ പ്രമോദം നല്‍കും നാമം - (ശ്രീ..)
            7
അക്ഷയാത്മ മാരി ചൊരിഞ്ഞീടും നാമം-തന്‍റെ
വക്ഷസ്സില്‍ പ്രജകളെ ചുമക്കും നാമം - (ശ്രീ..)| 
"യേശുപരാ എങ്ങും നല്‍
   സമാധാനം" എന്ന രീതി
           പല്ലവി
Aയേശുപരാ - ഇല്ലേ ഭവാനുB തുല്യന്‍
എല്ലാ ലോകത്തും ചൊല്‍വാന്‍
          ചരണങ്ങള്‍
           1
വല്ലഭാ മഹേശാ - നല്ലവ ദേവേശാ
ചൊല്ലായുധ സര്‍വേശാ - സ്വാമിന്‍
ചൊല്ലായുധ സര്‍വേശാ - യേശുപരാ..
           2
എല്ലാം അറിയും നീ എല്ലായിടത്തും നീ
എല്ലാക്കാലവും നീയെ - സ്വാമിന്‍
എല്ലാക്കാലവും നീയെ - യേശുപരാ..
           3
എല്ലാം സൃഷ്ടിച്ചു നീ - എല്ലാം അഴിക്കും നീ
ഇല്ലേ നിന്നെപ്പോലാരും - സ്വാമിന്‍
ഇല്ലേ നിന്നെപ്പോലാരും - യേശുപരാ..
           4
രൂപരഹിതനേ - രൂപം ധരിച്ചോനേ
പാപരഹിതന്‍ നീയേ - സ്വാമിന്‍
പാപരഹിതന്‍ നീയേ - യേശുപരാ..
           5
കോടികോടി ദൂതര്‍-പാടി സേവിച്ചീടും
മോടിയേറുന്ന രാജന്‍ നീ-സ്വാമിന്‍
മോടിയേറുന്ന രാജന്‍ നീ-യേശുപരാ..
           6
ജീവന്നുടയോനേ-ഭൂവിട്ടുയര്‍ന്നോനെ
ദൈവകുമാരന്‍ നീയെ-സ്വാമിന്‍
ദൈവകുമാരന്‍ നീയെ-യേശുപരാ
           7
സര്‍വ്വ മര്‍ത്യരെയും-ദിവ്യനീതിയോടെ
നീ വിധിച്ചീടും വേഗം-സ്വാമിന്‍
നീ വിധിച്ചീടും വേഗം-യേശുപരാ..
           8
നീ കല്പിച്ച കാലം-ആയ ഭൂവിന്‍ കോലം
നീക്കും നീ അന്ത്യകാലം-സ്വാമിന്‍
നീക്കും നീ അന്ത്യകാലം-യേശുപരാ..| 
പല്ലവി
    Aയേശുവേ യേശുവേB ത്രി-ലോക രാജനേ
    ഹോശന്ന സ്വര്‍ല്ലോകരാജ-ന്നാലേലൂയ്യാ
    യേശുവേ യേശുവേ ത്രി - ലോക രാജനേ
                   ചരണങ്ങള്‍
1. നാശമോ സന്താപമോ നി-ഴലിടാതെ നിന്‍ മഹി
  മാനസനെ സദാ ഭരിക്കും -നിത്യ രാജനേ- (യേശു..)

2. കോടി കോടി ദൂതര്‍ ഗീതം - പാടി വാഴ്ത്തീടും എന്നും
  മോടിയായ്‌ നിന്‍ പാദേ ദാസര്‍ - കൂടി ആര്‍ത്തീടും - (യേശു..)

3. മൂഢരാം നരര്‍ക്കു മോക്ഷം - തേടിയ പുരാന്‍ - ബാലര്‍
  പാടുവാന്‍ രക്ഷാ സന്തോഷം - നേടിയ മഹാന്‍ - (യേശു..)

4. ആദിയും അനാദിയും - നീ ജ്യോതിര്‍ മയമേ - മര്‍ത്യ
  ജാതികളെല്ലാരും വന്നാ-രാധന ചെയ്യും- (യേശു..)

5. ഭൂതങ്ങള്‍ ലോകങ്ങള്‍ സൃഷ്ടി - മാനുഷ മക്കള്‍ - സര്‍വ്വ
  ദൂതരും സ്വര്‍ല്ലോകരെല്ലാം വാഴ്ത്തീടുമെന്നും - (യേശു..)| 
പല്ലവി
  Aശ്രീയേശു നാഥനെന്നുംB - ജയമംഗളം സത്യ
  ത്രിലോക ദേവനെന്നും - ശുഭമംഗളം
                   അനുപല്ലവി
  ഭൂലോകത്തെ ചമച്ച-ത്രിലോക ദൈവസുതാ
  ക്രിസ്തേശുനാഥനെന്നും - സംസ്തുതി ഭവിക്ക ആമേന്‍ (ശ്രീ..)
                   ചരണങ്ങള്‍
1. ആദിയുടന്‍ അന്തവുമി-ല്ലാത്തവന്നു മംഗളം
  ആധിയോ ദുരിതമോയില്ലാത്തവന്നു മംഗളം - ശുഭ
  നീതിസൂര്യനായവന്നു-ജോതിര്‍മയനായവന്നു
  ഖേദഹരം ചെയ്തവന്നു-ഭൂതലത്തിലിന്നുമെന്നും- (ശ്രീ..)

2. പാതക നിവാരണന്ന-നാരതവും മംഗളം
  നീതിയെ നിവൃത്തി ചെയ്ത-കര്‍ത്തനെന്നും മംഗളം - ശുഭ
  ആദിമാനുഷന്‍ പിഴച്ച പാതകത്തെ ഓഹരിച്ച
  ഭൂതലത്തിന്നായിക്കഷ്ട-വേദനയെല്ലാം സഹിച്ച- (ശ്രീ..)

3. ശത്രുവാം പിശാചിനെ ജ-യിച്ചവന്നു മംഗളം
  മൃത്യുവെ ജയിച്ചുയിര്‍ത്തെ-ഴുന്നവന്നു മംഗളം - ശുഭ
  സ്വസ്ഥാനം ചേര്‍ന്നവന്നു-വിസ്താരം ചെയ് വതിന്നു
  തല്‍സ്ഥാന പ്രാഭവത്തോ-ടിക്ഷിതി വരുന്നവന്നു- (ശ്രീ..)

4. ദൈവമാം പിതാവിനിന്നു-മെന്നും ദിവ്യമംഗളം
  ദൈവസുതന്‍ ആവിക്കിന്നു-മെന്നും സ്തുത്യമംഗളം - ശുഭ
  ദൈവതാത പുത്രനാവി-ക്കേവരാലുമിങ്ങുമെങ്ങും
  ജീവകാലമൊക്കെ എന്നും-ഭാവുകം ഭവിക്ക ആമേന്‍ - (ശ്രീ..)| 
മലയാമി - അടതാളം
'തോത്തിരം സെയ് വേനേ' എന്ന രീതി
             പല്ലവി
Aസ്തോത്രം ചെയ്യും ഞാനെന്നുംB - രക്ഷിതാവേ
മാത്രം വാഴ്ത്തും ഞാനെന്നും
           അനുപല്ലവി
പാത്രഹീനനാമീ - ചെള്ളാമടിയനെ
പാര്‍ത്ഥീവനേ എന്നെ - ചേര്‍ത്ത കൃപയ്ക്കായി-
           ചരണങ്ങള്‍
മന്നന്‍ ദാവീദിന്‍ സുതനേ
വന്നുദിച്ച-മന്നനാം മനുവേലാ
സന്നാഹമോടെന്നും
സന്നിധൌ പാടുവാന്‍
ഉന്നതനേയെന്നെ
നിന്നിലായ്‌ കാക്കേണം-സ്തോത്രം
           2
അതിശയമുള്ളവനെ
അതിരറ്റ-അനുഗ്രഹവാരിധിയേ
അധിപനാം യേശുവേ
അഖിലേശ നന്ദനാ
അഖിലര്‍ നായകനേ
അഖിലാണ്ഡ കര്‍ത്താവേ-സ്തോത്രം
           3
അടിയനെ വീണ്ടവനേ
അടിമയെ-മോടിയില്‍ തീര്‍ത്തവനെ
ജഡത്തില്‍ കുടികൊള്ളും
അടിയാനെ നിന്നുടെ
കൊടിക്കീഴില്‍ നാള്‍തോറും
ജയത്തോടു കാക്കേണം-സ്തോത്രം| 
കല്യാണി ഏകതാളം
                       പല്ലവി
   Aസ്തോത്രം യേശുനാഥനേB - മനുവേലനേ മനുവേലനേ
                      ചരണങ്ങള്‍
1. [1]പാത്രഹീനനാകുമെന്നെ - പാര്‍ത്തു നിന്‍ കയ്യാലണച്ചു
  ചേര്‍ത്തുകൊണ്ടെന്‍റെ ദുരിതം - തീര്‍ത്തു രക്ഷിക്കേണമേ - സ്തോത്രം

2. വിണ്ണിലും ഈ മണ്ണിലും നീ-യെന്നപോലാരുള്ളഹോ
  ഉന്നതനാകുന്ന യേശു - മന്നവരില്‍ മന്നനേ - സ്തോത്രം

3. പൊന്നുലോകം തന്നില്‍ നിന്നു - വന്ന ജീവനാഥനേ
  എന്നപേക്ഷയ്ക്കിന്നു ചെവി തന്നു കേട്ടിടേണമേ - സ്തോത്രം

4. പാരമഴലോടുഴലും പാപിയാമെന്നെ വെടിഞ്ഞു
  ദൂരവേ പോയീടരുതേ - ദാവീദിന്‍ കുമാരനേ - സ്തോത്രം

5. താതനേ എന്‍ നാഥനേ - പാതകര്‍ സങ്കേതമേ
  നീതിയോടെ ഭൂതലം വാണീടുവാന്‍ വരേണമേ - സ്തോത്രം

[1]അനര്‍ഹന്‍| 
കൗശിക - ആദിതാളം
            പല്ലവി
Aശ്രീയേശുദേവാ സ്തുതി നിനക്കുB അതി
പ്രീതിയോടനുദിനം ചെയ്തീടുവേന്‍
          ചരണങ്ങള്‍
നിത്യവും ദൂതഗണാദികളാല്‍-ബഹു
ഭക്തിപൂര്‍വ്വം സ്തുതി ലഭിച്ചീടുന്ന - ശ്രീയേശു
            2
മാനവവേഷം ധരിച്ചുവന്നു - അപ
മാനം എനിക്കായി സഹിച്ചവനാം - ശ്രീയേശു
            3
എന്‍ ദുരിതം നിമിത്തം നിന്തിരുനിണം
ചിന്തി വന്‍ദുരിതം ഏറ്റവനാം - ശ്രീയേശു
            4
മൃത്യുവെ ജയിച്ചതിഘോഷത്തോടെ സ്വര്‍ഗ്ഗെ
ശക്തിയോടകംപുക്കു വസിച്ചീടുന്ന - ശ്രീയേശു
            5
അന്നവസ്ത്രാദികള്‍ നല്‍കി എന്നും - എന്നെ
നന്നേ സൂക്ഷിച്ചു പരിപാലിക്കുന്ന - ശ്രീയേശു
            6
രക്ഷകാ തിരുനാമം കീര്‍ത്തിച്ചീടാന്‍ - ദേവാ
പക്ഷമോടരുളുക ആശിസ്സുകള്‍ - ശ്രീയേശു| 
Psalm 145
Aപുകഴ്ത്തീന്‍ യേശുവെ പുകഴ്ത്തീന്‍B
നാം രക്ഷകനെ എന്നും വാഴ്ത്തീന്‍
    പുകഴ്ത്തീന്‍ പുകഴ്ത്തീന്‍ പുകഴ്ത്തീന്‍
    വാഴ്ത്തി പുകഴ്ത്തീന്‍ (പുകഴ്ത്തീന്‍..)

1. യേശുവിന്‍ രാജത്വം നിത്യമേ
  ആധിപത്യവും സന്തതമാമേ
  സേവിക്കുമേ ഒരു സന്തതി
  വര്‍ണ്ണിക്കുമേ അവര്‍ നിന്‍ നീതി
  വര്‍ണ്ണിക്കും, ഹീനനും യേശുവിന്‍
  നന്മയിന്‍ ഓര്‍മ്മയെ (പുകഴ്ത്തീന്‍..)

2. കൃപയും ദീര്‍ഘക്ഷമയും 
  മഹാ ദയയും കരുണയുമുള്ളോന്‍
  നല്ലവന്‍ അവന്‍ എല്ലാവര്‍ക്കും
  തന്‍പ്രവൃത്തികളോടും എല്ലാം
  വന്നീടിന്‍ വന്ദിപ്പിന്‍ യേശുവിന്‍
  സ്നേഹമാം പാദേ നാം (പുകഴ്ത്തീന്‍..)

3. ശാരോനിന്‍ പനിനീര്‍ സുമമേ
  പതിനായിരത്തിലും ശ്രേഷ്ഠനേ
  വെണ്മയും ചുവപ്പും ഉള്ളവന്‍
  പ്രാണപ്രിയന്‍ എന്‍ സുന്ദര രക്ഷകന്‍
  ചുംബിപ്പിന്‍ സേവിപ്പിന്‍
  സീയോനിന്‍ രാജനെ എന്നുമേ (പുകഴ്ത്തീന്‍..)

4. ആദ്യനും അന്ത്യനും വന്ദ്യനും
  ആദിജാതനും എന്നും അനന്യനും
  സത്യവും ജീവനും മാര്‍ഗ്ഗവും
  നിത്യപിതാവും എന്നുടെ ദുര്‍ഗ്ഗവും
  വിളിച്ചോന്‍ വിശ്വസ്തന്‍
  വീണ്ടും വരുന്നവനവനേ (പുകഴ്ത്തീന്‍)

5. പാപവും യാതൊരു ശാപവും
  ഇല്ലിനി ആ യെരുശലേമില്‍
  ശുഭ്രമാം ജീവ ജലനദി
  ജയിക്കുന്നോര്‍ പങ്കാം ജീവവൃക്ഷം
  ജയിപ്പിന്‍ ഇരിപ്പിന്‍ കുഞ്ഞാട്ടിന്‍
  [1]സ്വര്‍ഗ്ഗസിംഹാസനേ (പുകഴ്ത്തീന്‍..) 

[1]കുഞ്ഞാട് സ്വര്‍ഗ്ഗത്തില്‍ ഒരുക്കുന്ന സിംഹാസനം| 
Aമാനസമേ ശ്രീ-യേശുവെB ഭജ നീ
  മതികെട്ടുപോകാതെ
            ചരണങ്ങള്‍
1. മന്നവമന്നവ - നുന്നതനായക
  നന്ദനനാം മനുവേലനെ എന്നും- (മാനസമേ..)

2. ബേതലേം പുരിയതി-ലൊരു പശുശാലേ
  യൂദജയായൊരു - നാരിയില്‍ ജനിച്ചോന്‍ - (മാനസമേ..)

3. പാരിതിലെഴും പര - മാധികള്‍ തീര്‍പ്പാന്‍
  ഘോരതയേറിയ - വേദന സഹിച്ചോന്‍ - (മാനസമേ..)

4. യെറുശലേം നഗരിയില്‍ - കഠിന വേദനയേ-
  റ്റൊരു കുരിശതില -ങ്ങേറി മരിച്ചോന്‍ - (മാനസമേ..)

5. നരകാരിഷ്ടത - തീര്‍ത്തുടന്‍ മുന്‍
  അരുള്‍പോല്‍ മൂന്നാം ദിവസമുയിര്‍ത്തോന്‍ - (മാനസമേ..)

6. നരരിപുവരനെ - ജയിച്ചതിഘോഷം
  പരമണ്ഡലമതി - ലേറിയിരിപ്പോന്‍ - (മാനസമേ..)| 
പല്ലവി
Aകീര്‍ത്തനം കീര്‍ത്തനം യേശുവിന്നുB
          ചരണങ്ങള്‍
പാര്‍ത്തലദുരിതങ്ങള്‍ തീര്‍ത്തു മഹത്വരക്ഷ
പാരില്‍ നരര്‍ക്കരുളാന്‍ പാരില്‍ വന്നാന്‍
കീര്‍ത്തിതന്‍ നരവരന്‍ കീര്‍ത്തനപ്പൊരുളവന്‍
ക്രിസ്തേശുനാമമേ വാഴണം മേല്‍ക്കുമേല്‍ - (കീര്‍ത്തനം..)
           2
കോടികളായ പേകള്‍ കോടികൂടെ ദേവരും
കൂടോടെ പേടിച്ചോടും തിരു
ബലത്താല്‍ നാടുകളഖിലവും നമിച്ചീടും തിരുനാമം
നരകുലരക്ഷകന്‍ വാഴണം മേല്‍ക്കുമേല്‍ - (കീര്‍ത്തനം..)
           3
ബാലദേവേശം വഹിച്ചെന്നും കീര്‍ത്തനം
പാടും വത്സലന്‍ ശ്രീയം ചേര്‍ത്തു നിത്യം
മാലകറ്റി മംഗലം അവനിയില്‍ പരത്തിലും
മാനുവേലതി ചിത്ര ദേവജന്‍ തരും ശുഭം - (കീര്‍ത്തനം..)| 
ഇംഗ്ലീഷ്
1. Aയേശുക്രിസ്തന്‍ തന്നെ - പാപിക്കുB ശരണം

2. മാ മഹിമയെ അവന്‍ - മനുഷ്യനായ്‌ മറന്നു

3. നാരിയില്‍ നരവേഷം - ധരിച്ചിഹ ചരിച്ചു

4. പാടുകള്‍ ഏറ്റു - വന്‍കുരിശില്‍ താന്‍ മരിച്ചു

5. പാതാളം പ്രാപിച്ചു - മരണത്തെ ജയിച്ചു

6. ഇരിക്കുന്നു മഹിമയില്‍ - താതന്‍റെ വലത്തു

7. വരുമേശു ആര്‍പ്പോടെ - ലോകത്തെ വിധിപ്പാന്‍

8. യേശുവേ അടിയാര്‍ക്കു - ശരണമായ്‌ വരിക| 
ആനന്ദഭൈരവി - ആദിതാളം
      'സ്തുതിപ്പിന്‍ സ്തുതിപ്പിന്‍ യേശുദേവനെ' എന്ന രീതി
                            പല്ലവി
     Aആലെലൂ ആലെലൂ യേശുനാഥനേB - മനുവേലെ സ്വാമിന്‍
     ആലെലൂ ആലെലൂ യേശുനാഥനേ
                          അനുപല്ലവി
     ആലെലൂ ആലെലൂ-മാലൊഴിച്ചീടുവാന്‍
     ആലോചിച്ചീലോകെ വന്ന കൃപാലുവേ - (ആലെലൂ..)

1. ആലോകെ മാലാഖമാര്‍ സ്തുതിച്ചെന്നും - സൃഷ്ടിരക്ഷകളാദി നിന്‍
  വേലകള്‍മൂലമെ ആര്‍ത്തുപാര്‍ത്തെന്നും - പുഷ്ടമോദമോടെ സര്‍വ്വം
  മേലങ്ങു ചാലവേ - ചേര്‍ത്തുവെച്ചിങ്ങൊരു
  ബാലന്‍റെ കോലത്തില്‍ - മര്‍ത്യനായ് വന്നു നീ - (ആലെലൂ..)

2. മാനുഷര്‍ ജ്ഞാനത്തോടെ നടന്നിടാന്‍ - മാനസേ കരുതി ഭവാന്‍
  ജ്ഞാനവചസ്സുകള്‍ ദാനം ചെയ്ത പിന്‍ - വിനയാദി ധരിച്ചിഹ
  വാനവന്‍ സീനായില്‍ - മാനുഷര്‍ക്കേകിയ
  ജ്ഞാനപ്രമാണം നി-വൃത്തി വരുത്തി നീ - (ആലെലൂ..)

3. ലോകദുഷ്കൃത ശോകപാപങ്ങള്‍ - അകതാരില്‍ സ്വാമിഭവന്‍
  ദേഹത്തിലും കൊണ്ടു യാഗം ചെയ്തിങ്ങു - മഹാഖേദത്തോടെ ഭവാന്‍
  ഗോല്‍ഗോഥയില്‍ - ക്രൂശില്‍ - ചാകുവാനും രക്ഷ
  നല്‍കുവാനും തിരുസ്നേഹമായി ചിത്രം - (ആലെലൂ..)

4. സര്‍വരും തീവ്രമായ്‌ ഓടി വന്നിടാന്‍ - കൃപയോട് പാപികളെ
  ദേവാ നീ താല്പര്യമായ്‌ വിളിച്ചതാല്‍ - പാപി ഓടി വന്നിടുന്നേന്‍
  ദേവന്നും സര്‍വ മ-ര്‍ത്യര്‍ക്കും മദ്ധ്യസ്ഥനേ
  സര്‍വനാളും സ്തോത്രം-കര്‍ത്തനുണ്ടാകണം - (ആലെലൂ..)| 
'യേശു ഇന്നു ജനിച്ചു' - എന്ന രീതി
1. Aയേശു മാത്രം ശരണംB
  അവന്‍ നമ്മെ രക്ഷിക്കും
  ഇപ്പോഴും എന്നേക്കും
     അതു എത്ര ഭാഗ്യം
     ഭാഗ്യം ഭാഗ്യം ഭാഗ്യം
     അതു എത്ര ഭാഗ്യം
     യേശു സത്യ ശരണം

2. യേശു ക്രിസ്തു ജനിച്ചു
  കഷ്ടപ്പെട്ടു മരിച്ചു
  എല്ലാ ജനങ്ങള്‍ക്കായ്‌
     തന്നില്‍ മാത്രം ഭാഗ്യം
     ഭാഗ്യം ഭാഗ്യം ഭാഗ്യം
     അതു എത്ര ഭാഗ്യം
     യേശു ദിവ്യ ശരണം

3. യേശു ഇപ്പോള്‍ സ്വര്‍ഗ്ഗത്തില്‍
  നാമും കൂടെ വേഗത്തില്‍
  അവിടെ എത്തിയാല്‍
     അതു എത്ര ഭാഗ്യം
     ഭാഗ്യം ഭാഗ്യം ഭാഗ്യം
     അതു എത്ര ഭാഗ്യം
     സ്വര്‍ഗ്ഗമോക്ഷം കിട്ടുമ്പോള്‍

4. പാപം, ഭയം, വേദന
  ദുഃഖം, ദീനം, മൃത്യുവും
  അവിടെ ഇല്ലല്ലോ
     അതു എത്ര ഭാഗ്യം
     ഭാഗ്യം ഭാഗ്യം ഭാഗ്യം
     അതു എത്ര ഭാഗ്യം
     സ്വര്‍ഗ്ഗമോക്ഷം കിട്ടുമ്പോള്‍

5. യേശു മാത്രം ശരണം
  സ്വര്‍ഗ്ഗം നിത്യഭവനം
  നാം ഇപ്പോള്‍ യാത്രക്കാര്‍
     പിന്നെ പൂര്‍ണ്ണ ഭാഗ്യം
     ഭാഗ്യം ഭാഗ്യം ഭാഗ്യം
     അതു എത്ര ഭാഗ്യം
     യേശുവിനെ കാണുമ്പോള്‍| 
1. Aആത്മാവേ വന്നു എന്‍റെB മേല്‍
    നീ ഉദിക്കേണമേ
  എന്‍ ശീതമുള്ള മനസ്സില്‍
    നിന്‍ സ്നേഹം വരട്ടെ.

2. ലൌകിക സ്നേഹം വര്‍ദ്ധിച്ചു
    ഞാന്‍ ക്ഷീണനായ്‌ വന്നു;
  നിന്‍ ദിവ്യദാനം തരാഞ്ഞാല്‍
    ഞാന്‍ തീരെ നശിച്ചു.

3. ദിനെ ദിനെ ഞാന്‍ ചാകുന്നു
    എന്‍ സ്നേഹം എവിടെ
  കര്‍ത്താവു പൂര്‍ണ്ണ ഗുണവാന്‍
    ഞാന്‍ പാപി എന്നത്രേ.

4. എന്‍ യേശുവിന്‍റെ സ്നേഹത്തെ
    എന്‍ ഉള്ളില്‍ കത്തിച്ചാല്‍
  ഞാന്‍ തൃപ്തനായ്‌ ശുദ്ധാത്മാവേ
    നീ വാഴ്ത്തപ്പെടുക.| 
Aഎന്നുള്ളിലെന്നും വസിച്ചീടുവാന്‍ Bസ്വര്‍ഗ്ഗ
മണ്ഡപം വിട്ടിറങ്ങി - വന്ന
ഉന്നതനാം തങ്ക പ്രാവേ നീ വന്നെന്നില്‍
എന്നും അധിവസിക്ക
          2
തങ്കച്ചിറകടി എത്രനാള്‍ കേട്ടിട്ടും
ശങ്കകൂടാതെ നിന്നെ - തള്ളി
സങ്കേതം ഞാന്‍ കൊടുത്തന്യര്‍ക്കെന്നോര്‍ത്തിതാ
സങ്കടപ്പെട്ടിടുന്നു
          3
കര്‍ത്തനെ എത്ര അനുഗ്രഹങ്ങളയ്യോ
നഷ്ടമാക്കി ഈ വിധം - ഇന്നും
കഷ്ടത തന്നില്‍ വലയുന്നു ഞാനിതാ
തട്ടിയുണര്‍ത്തേണമേ
          4
ശൂന്യവും പാഴുമായ്‌ തള്ളിയതാമീ നിന്‍
മന്ദിരം തന്നിലിന്നു - ദേവ
വന്നുപാര്‍ത്തു ശുദ്ധിചെയ്തു നിന്‍ വീട്ടിന്‍റെ
നിന്ദയകറ്റേണമേ
          5
ജീവിതമിന്നും ശരിയായിട്ടില്ലയ്യോ
ജീവിപ്പിക്കും കര്‍ത്തനേ - വന്നു
ജീവനും ശക്തിയും സ്നേഹവും തന്നെന്നെ
ജീവിപ്പിച്ചീടേണമേ
          6
ഈ വിധത്തില്‍ പരിപാലിക്കപ്പെട്ടീടാന്‍
ദൈവാത്മാവേ വന്നെന്നില്‍ - എന്നും
ആവസിച്ചു തവ തേജസ്സാലെന്നുടെ
ജീവന്‍ പ്രശോഭിപ്പിക്ക (എന്നുള്ളില്‍ ..)| 
 Prayer to the Holy Spirit
1. Aആശ്വാസപ്രദനേB
     എന്നേക്കും വാഴുക
  നിന്‍ സഭ നിന്‍റെ ആലയം
     അതില്‍ പ്രവേശിക്ക.

2. കര്‍ത്താവിന്‍ ശിഷ്യരെ
     നീ പണ്ടു ദര്‍ശിച്ചു
  പിളര്‍ന്ന തീ നാവായ്‌ വന്നു
     സല്‍പ്രാപ്തി കല്പിച്ചു.

3. നിന്‍ സഭ ആയതു
     നിന്‍ കയ്യില്‍ എന്നുമെ
  നിന്‍ ദിവ്യദാനം അതിനു
     ഇപ്പോള്‍ തരേണമേ.

4. നിന്‍ ജനം ഇവിടെ 
     ആലസ്യപ്പെടുന്നു.
  നിന്‍ കൃപ കൊണ്ടു അവരെ
     ആശ്വസിപ്പിക്കുക.

5. നീ മേലില്‍ നിന്നു വാ
     വിശുദ്ധനായോനേ
  നിന്‍നേരേ നോക്കുന്നവരെ
     അനുഗ്രഹിക്കുകെ.| 
Come Holy Ghost
1. Aശുദ്ധാത്മനേ എന്നുള്ളത്തെB
  നിന്‍ ജ്യോതിസ്സാല്‍ നിറയ്ക്കുകെ
  ജ്ഞാനാഭിഷേകനാത്മനേ
  നിന്‍ [1]സപ്തദാനമേകുകെ

2. മേലില്‍ നിന്നും നിന്‍ ആശിഷം
  ആശ്വാസം, സ്നേഹം ജീവനും;
  നിന്‍ ദിവ്യശോഭയാല്‍ തന്നു
  എന്‍ അന്ധകാരം നീക്കുകെ.

3. എന്മേല്‍ നിന്‍ തൈലം പൂശുകെ,
  നിന്‍ കൃപയാല്‍ നിറയ്ക്കുകെ,
  ശത്രുക്കള്‍ ദൂരെ ആകണം
  നീ നാഥനായിരിക്കണം.

4. പിതാകുമാരനായോരെ
  അറിഞ്ഞിടാന്‍ തുണയ്ക്കുകെ;
  നിന്‍ നാമസ്തോത്രം എന്നുമെ
  എന്‍ ഗാനമായി തീരട്ടെ.

[1]റോമര്‍ 12:6-8 വരെ കാണുക| 
 Praise my soul
     8.7.8.7.4.7
(നിത്യനായ യഹോവായേ എന്ന മട്ട്

Aപരിശുദ്ധാത്മാവേ, നിന്നാല്‍B,
കൃപ സര്‍വ്വം വരുന്നു
നിന്‍റെ കൃപയാം ശക്തിയാല്‍
ദൈവജീവന്‍ കിട്ടുന്നു.
ദൈവാത്മാവേ (2)
ഞാന്‍ നിന്നെ ക്ഷണിക്കുന്നു.
        2
കര്‍ത്താവേ, നല്ല ബുദ്ധിയെ
എനിക്കു തരേണമേ;
നിന്‍ വചനം അറിവാനായ്‌
നീ പഠിപ്പിക്കേണമേ;
ദൈവാത്മാവേ (2)
വെളിച്ചം നല്‍കേണമേ.
        3
മോക്ഷമാര്‍ഗത്തെ കുറിച്ചു
ഉള്ളിലെ സംശയങ്ങള്‍
പാടേ എന്നെന്നേക്കും മാറ്റി
എന്നെ നന്നാക്കേണമേ;
ദൈവാത്മാവേ (2)
നീ ശുദ്ധമാക്കേണമേ.
        4
ശുദ്ധവഴിയില്‍ നടപ്പാന്‍
ആത്മസൌഖ്യത്തെ തന്നു
യേശുവില്‍ പ്രത്യാശ വെപ്പാന്‍ 
എന്നെ ഉയര്‍ത്തേണമേ,
ദൈവാത്മാവേ (2)
കൃപയെ നല്‍കേണമേ.| 
 ഭൈരവി - ത്രിസുരതാളം
              പല്ലവി
Aവരിക, നല്‍വരങ്ങളെ നീB - തരിക ആവിയേ
ശുഭ കരുണ വാപിയേ - (വരിക..)
            ചരണങ്ങള്‍
തവ ജനാഭിഷേകത്തിന്‍ സുഗന്ധ തൈലമേ
ദിവ്യ സ്നാനതൈലമേ - (വരിക..)
             2
പ്രാവു പോലെയോ ദഹന ജ്വാല പോലെയോ
കതിരൊളിവു പോലെയോ - (വരിക..)
             3
വാഴ്ക മനസ്സിന്‍ ദുര്‍വിചാരം ആകെ മാറ്റുവാന്‍
ഗുണം ഏറിത്തേറുവാന്‍ - (വരിക..)
             4
പാപക്കടലിന്‍ ആഴം കണ്ട പാപി ഞാന്‍ അയ്യോ
എന്നില്‍ കോപിയാതയ്യോ - (വരിക..)
             5
ദോഷച്ചെളിയില്‍ മുഴുകിവാഴും ദോഷി ഞാനല്ലോ
ഗുണ ഭാഷി നീയല്ലോ - (വരിക..)
             6
പ്രകൃതിയാലെ വികൃതമായ ഹൃദയം മാറുവാന്‍
നവഹൃദയം ആകുവാന്‍ - (വരിക..)
             7
ഇരുള്‍ അകന്നങ്ങകം അതിങ്കല്‍ വെളിവണയുവാന്‍
വേദത്തെളിവുണരുവാന്‍ - (വരിക..)
             8
സത്യധര്‍മ്മ നീതിമാര്‍ഗ്ഗ - മുറകള്‍ ആകുവാന്‍
കൃപ വളരെ നല്‍കുവാന്‍ - (വരിക..)| 
പല്ലവി
     Aവാ വാ വിശുദ്ധാത്മാB - എന്‍ നെഞ്ചകത്തില്‍
                        ചരണങ്ങള്‍
1. വാ വാ കാരുണ്യവാനേ - മഹത്വശക്തിയുള്ളോനേ
  നീ വാ നീതി സത്യത്തിന്‍ - ബോധമെനിക്കു തരുവാന്‍ - (വാ..)

2. പാപബോധവും അനു-താപവും ഉണ്ടാകാനും
  കോപവിധിനാളിനെ-ക്കുറിച്ചുണര്‍ച്ച നല്‍കാനും - (വാ..)

3. ദൈവസ്നേഹം ഭയവും - കുടികൊണ്ടിരുന്നിടാനും
  സര്‍വകാലവും ജപ - തല്പരനായീടാനും - (വാ..)

4. പല വരദാനങ്ങള്‍ നീ പണ്ടപേക്ഷിച്ചവര്‍ക്കു
  [1]നിലയായി നല്‍കിയതു - നിമിത്തം യാചിച്ചീടുന്നേന്‍ - (വാ..)

5. എന്നുള്ളം ശുദ്ധമാക്കി - എന്നും വസിച്ചീടുവാന്‍
  എന്നേശു ചൊന്നപോലെ - എഴുന്നരുളേണം സ്വാമി - (വാ..)

[1]സ്ഥിരമായി| 
"യേശുക്രിസ്തന്‍ തന്നെ പാപിക്കു
   ശരണം" - എന്ന രീതി

Aപെന്തക്കോസ്തനുഗ്രഹംB 
            ഞങ്ങള്‍ക്കു തരിക

അരുള്‍ക നിന്‍ ആവിയിന്‍
            ശക്തിയെ നിറവായ്

പാപത്തിന്‍ ബോധത്തെ
            ജനിപ്പിക്ക - ഹൃദയെ

പുതുഹൃദയമതും - 
            തരിക നീ സദയം

ആശുദ്ധതയഖിലം -
            ദഹിപ്പിച്ചിടണമേ

ചൊരിക നിന്‍ സ്നേഹത്തെ
            ഹൃദയത്തില്‍ സതതം

വചനത്തിന്‍ ധൈര്യവും - 
            ഏകുക ദയവായ്‌

സ്വര്‍ഗ്ഗ സന്തോഷത്താല്‍ -
            ഹൃദയത്തെ നിറയ്ക്ക

തീര്‍ക്ക ഞങ്ങളെ നിന്‍ -
            സാക്ഷിയായ്‌ ദിനവും (പെന്തക്കോസ്ത..)| 
പല്ലവി
   Aആത്മാവേ! - വന്നീടുകB - 
   വിശുദ്ധാത്മാവേ വന്നീടുക
         ചരണങ്ങള്‍
ആത്മാവേ വേഗം വന്നെന്നതി പാപങ്ങ-
ളാകെ നീയോര്‍പ്പിക്ക - ഞാന്‍
ആയവയോര്‍ത്തു അലറിക്കരവതി-
ന്നായി തുണച്ചീടുക (ആത്മാ..)
{
            a
കേഫാവിന്‍ കണ്ണു നീരെപ്പോളൊഴുകുമെന്‍
കണ്ണില്‍ നിന്നും ദൈവമേ! - നിന്‍
തൃപ്പാദത്തിങ്കല്‍ വീണി - പ്പോളപേക്ഷിക്കു-
ന്നിപ്പാപിയെ വീടൊല്ലാ- (ആത്മാ..)
            b
കല്ലാം മനസ്സിനെ തല്ലിത്തകര്‍ക്ക നിന്‍
ചൊല്ലാലെ വേഗ - മയ്യോ ദിനം
വെള്ളക്കുഴിയാക്കിക്കൊള്ളുക എന്നിരു-
കണ്ണുകളെ വേഗം നീ- (ആത്മാ..)
}
            2
യേശു കുരിശില്‍ മരി-ച്ച സ്വരൂപമെന്‍
മാനസം തന്നില്‍ ദിനം-പ്ര-
കാശിപ്പതിന്നുതുണയ്ക്കുക ദൈവമേ!
ലേശവും താമസിയാ- (ആത്മാ..)
            3
നിന്നെ എത്ര തവണ - ദുഃഖിപ്പിച്ചിരി-
ക്കുന്നു മഹാ പാപി ഞാന്‍ - നിന്‍റെ
പൊന്നാമുപദേശം തള്ളിക്കളഞ്ഞു ഞാന്‍
തന്നിഷ്ടനായ് - നടന്നേന്‍- (ആത്മാ..)
            4
നിഗളം ദുര്‍മോഹം അവിശ്വാസം വഞ്ചന
പകയെന്നിവയൊഴിച്ചു - എന്‍
അകമേ വിശ്വാസം പ്രത്യാശ സ്നേഹങ്ങളെ
വേഗം തന്നീടുക നീ- (ആത്മാ..)
            5
അപ്പോസ്തോല-രിലറ-ങ്ങിയ വണ്ണമി-
പ്പോളാകാശം പിളര്‍ന്നു - നീ
ഇപ്പാപി മേലിറങ്ങി ഹൃദയം തന്നില്‍
എപ്പോഴും വാണിടുക- (ആത്മാ..)| 
പല്ലവി
   Aമാ പരിശുദ്ധാത്മനേB
   ശക്തിയേറും ദൈവമേ
   വന്നു രക്ഷിക്കേണമേ - വേഗമേ
        ചരണങ്ങള്‍
1. പാപിയെന്നുള്ളില്‍ ന്യായങ്ങള്‍
  വാദിച്ചുണര്‍ത്തീടുക എന്‍
  പാപവഴികള്‍ തോന്നിക്കുക - വേഗമേ

2. പാപബോധം നല്‍കുക നീ
  നീതിന്യായ തീര്‍പ്പിനെയും
  പക്ഷമോടിങ്ങോര്‍മ്മ നല്‍കുക - വേഗമേ

3. യേശുവോടു ചേരുവാനും
  സത്യം ഗ്രഹിച്ചീടുവാനും
  എന്നെ ആകര്‍ഷിച്ചടുപ്പിക്ക - വേഗമേ

4. നല്ല ജീവ വിശ്വാസവും
  മോക്ഷഭാഗ്യ മുദ്രയതും
  നല്‍കുക വീണ്ടും ജനനവും - വേഗമേ

5. പരിശുദ്ധനാക്കുകെന്നെ
  പഠിപ്പിക്ക ദൈവഹിതം
  പരനേ വഴിനടത്തെന്നെ - വേഗമേ

6. ബലഹീനത വരുമ്പോള്‍
  തുണച്ചാശ്വസിപ്പിക്കെന്നെ
  പരലോകാനന്ദം കാട്ടുക - വേഗമേ (മാ..)| 
"വന്ദനം യേശുപരാ" - എന്ന രീതി
                       പല്ലവി
  Aവീശുക ദൈവാത്മാവേB - സ്വര്‍ഗ്ഗീയമാം ആവിയെ വീശണമേ
  യേശുവിന്‍ രക്തത്താല്‍ ദാസന്മാര്‍ക്കവകാശമായ് തീര്‍ന്നവനേ
                     ചരണങ്ങള്‍
1. ദൈവത്തിന്‍ തോട്ടത്തിന്മേല്‍ - വീശീടുക - ലാവണ്യ നാദമോടെ
  ജീവന്‍റെ വൃക്ഷങ്ങള്‍ പൂത്തു കായ്ക്കുവാന്‍ ദൈവത്തിന്‍ പുകഴ്ചയ്ക്കായ്‌

2. സ്നേഹത്തിന്‍ പാലകനേ നിന്‍ കാറ്റിനാല്‍ സ്നേഹാഗ്നി ജ്വലിപ്പിക്ക
  ഇഹ നിന്‍ ശിഷ്യരില്‍ യേശു നാമത്തിന്‍ മഹത്വം കണ്ടീടുവാന്‍

3. ചാവിന്‍റെ പുത്രന്മാരെ നിന്‍ ശ്വാസത്താല്‍ ജീവിപ്പിച്ചുണര്‍ത്തുകെ
  ദൈവത്തിന്‍ രാജ്യവും നീതിയും സത്യ സേവയും തേടീടുവാന്‍

4. യേശുവിന്‍ വചനവും തന്‍ വിശുദ്ധ ക്രൂശിന്‍റെ രഹസ്യവും
  വിശ്വസിച്ചേവനും ഉള്ളില്‍ ഉടനെ വിശ്രമം കണ്ടെത്തുവാന്‍

5. ശക്തിയിന്‍ ആത്മാവു നീ ദൈവീകമാം ഭക്തിയിന്‍ ദാതാവും നീ
  മുക്തി ഈ ഭൂമിയില്‍ നല്‍കുന്നോന്‍ ക്രിസ്തന്‍ രക്തത്തില്‍ ആശ്രയിച്ചാല്‍

6. വീശുക ഭൂമിയെങ്ങും വരണ്ടതാം ക്ലേശ പ്രദേശത്തിലും
  നാശത്തിന്‍ പാശങ്ങളാകെ നീങ്ങി ദൈവാശിസ്സു വാഴും വരെ (വീശുക..)| 
പല്ലവി
     Aപെന്തെക്കൊസ്തിന്‍ വല്ലഭനേB - എഴുന്നരുള്‍ക
                      അനുപല്ലവി
   നിന്‍ ദാനം യാചിക്കുന്ന - നിന്‍ ദാസരിന്നുള്ളത്തില്‍
   ചിന്തും തീജ്വാലയൊത്ത - തിരു പ്രസന്നതയോടെ (പെന്തെ..) 
                      ചരണങ്ങള്‍
1. വിശ്വാസം സ്നേഹം ആശയും അഗതികള്‍ക്കു
  മേലില്‍ നിന്നയയ്ക്കണമേ
  നിന്‍ ശ്വാസം ഇല്ലായെങ്കില്‍ - നിര്‍ജ്ജീവ രൂപം ഞങ്ങള്‍
  നീ താമസം ചെയ്യല്ലേ - ശക്തി പകര്‍ന്നീടുവാന്‍ (പെന്തെ..)

2. പേരല്ലാതൊന്നുമില്ലയ്യോ - നിലകളെല്ലാം
  പിഴച്ചപമാനമായയോ
  എല്ലാ മനസ്സുകളും - ഓരോ നില തിരിഞ്ഞു
  ഒരു മനമെന്ന ശക്തി - ഒഴിഞ്ഞു പോയല്ലോ സ്വാമി (പെന്തെ..)

3. കല്ലായ നെഞ്ചുകളെല്ലാം - ഉരുക്കണമേ
  കാടെല്ലാം വെട്ടിക്കളക
  എല്ലാ വഞ്ചനകളും - ഇല്ലാതെയാക്കേണമേ
  ഏവര്‍ക്കും അനുതാപം - അനുഗ്രഹിച്ചീടേണമേ (പെന്തെ..)

4. പാപത്തിന്നുറവകളെ - അടയ്ക്കേണമേ
  പരിശുദ്ധി ജനിപ്പിക്കുകേ
  താല്പര്യത്തോടെ ഞങ്ങള്‍ - യേശുവേ പിന്തുടരാന്‍
  സത്യ ക്രിസ്തവരായി - കാക്കേണം അടിയാരെ (പെന്തെ..)| 
പല്ലവി
Aഉന്നതാസനാ നിന്‍റെ ആവിB ഞങ്ങളില്‍
വന്നു ചേരുവാന്‍ കൃപ ഇന്നു നല്‍കുകേ
           അനുപല്ലവി
മുന്നം മാനവര്‍ പാപം മാറുവാന്‍ - ഭുവി
നിന്ദ സര്‍വദാ തന്നില്‍ ഏറ്റ യേശുവേ - ഉന്നതാ..
            ചരണങ്ങള്‍
മതിമയങ്ങുന്നേ പേയും മനസ്സിളക്കുന്നേ
മദമതാം കടല്‍ത്തിര മറിഞ്ഞലയ്ക്കുന്നേ - ഉന്നതാ..
            2
മോഹപാപങ്ങള്‍ വിഷം ഏറും പോലെന്‍റെ
ദേഹദേഹികള്‍ക്കതി നാശം ചെയ്യുന്നേ - ഉന്നതാ..
            3
ശുദ്ധാത്മാവിനെ ശിഷ്യര്‍ക്കെത്തിക്കാമെന്നു
സത്യമായരുള്‍ ചെയ്ത നിത്യ ദേവനേ - ഉന്നതാ..
            4
ദേഹ മോഹമോ മഴ മേഘം പോലെന്നില്‍
വേഗമോടുന്നു ചതിയോഗം കൂടുന്നു - ഉന്നതാ..
            5
പെന്തെക്കോസ്തെന്ന മഹാ ഉത്സവദിനേ
സ്വന്ത ആത്മാവെ അവര്‍ക്കയച്ച പോലിന്നു - ഉന്നതാ..
            6
ദാസനാമെന്നില്‍ നിന്‍റെ ആശ്വാസപ്രദന്‍
വാസമാകുവാനരുള്‍ യേശുദേവനേ - ഉന്നതാ..| 
നാഥനാമക്രിയ - ആദിതാളം
                        പല്ലവി
      Aവന്നാവസിക്ക ദേവാത്മാവേB നീ
      വന്നാവസിക്ക!
                     അനുപല്ലവി
    വന്നാവസിക്ക വേഗം - നിന്നുടെ മാ കൃപയാല്‍
    ഇന്നീയടിയാരിന്മേ-ലുന്നതത്തിങ്കല്‍ നിന്നു - വന്നാ..
                     ചരണങ്ങള്‍
1. കര്‍ത്താവിന്‍ ഭൃത്യര്‍ പെന്തി-ക്കോസ്തപ്പെരുനാളിങ്കല്‍
  ഒത്തങ്ങൊരുമയോടെ - പ്രാര്‍ത്ഥിച്ചിരിക്കുന്നേരം
  ഏറ്റവും ശക്തിയുള്ള കാറ്റോട്ടം പോലവര്‍ മേല്‍
  എത്തി ആവസിച്ചപോ-ലീദ്ദാസരിലുമിന്നു - വന്നാ..

2. കര്‍ത്താവരുളി ചെയ്ത - വാര്‍ത്തകളെല്ലാമവര്‍-
  ക്കുള്‍ക്കാമ്പിങ്കലോര്‍മ്മ വരുത്തിക്കൊടുത്തു നല്ല
  ശക്തിയോടേശുവെ പ്രസിദ്ധപ്പെടുത്തുവാനായ്‌
  അഗ്നിനാവാലവര്‍ മേ-ലന്നു വന്ന പോലിന്നു - വന്നാ..

3. അന്നാളില്‍ മൂവായിര - മാത്മാക്കളിന്മേല്‍ ശക്തി
  ഒന്നായ്‌ ജ്വലിപ്പിച്ചേശു - തന്‍ നാമത്തിങ്കല്‍ ചേര്‍ത്തു
  പിന്നെയങ്ങയ്യായിര - ത്തിന്മേലുമൊരു നാളില്‍
  ഒന്നായ്‌ പ്രകാശിച്ച പോ-ലിന്നീയടിയാര്‍ മേലും - വന്നാ..

4. അക്കാലം തൊട്ടു ദിവ്യ - ശക്തിയാല്‍ തിരുസഭ
  ഉള്‍ക്കാമ്പില്‍ ഭക്തിയായ്‌ പാ-ലിക്കപ്പെടുന്നതുപോ-
  ലിക്കാലത്തിലും നിന്‍റെ - പ്രത്യേക ദീപ്തിമൂലം
  ഇക്കൂട്ടത്തെയും പാലി - ച്ചീടുവാനായ്ക്കൊണ്ടിപ്പോള്‍ - വന്നാ..| 
പല്ലവി
1. Aപെന്തെക്കോസ്തിന്‍ ശക്തിയെB അയയ്ക്ക ദൈവമേ - നിന്‍
  സ്വന്തദാസര്‍ക്കേറ്റം ജീവന്‍ ലഭ്യമാകുവാന്‍.

2. ലോകം തന്‍ വശത്തിലാക്കി നിന്‍ ജനങ്ങളെ - ആത്മ
  ദാഹമുള്ള ദൈവമക്കളെത്ര ദുര്‍ല്ലഭം.

3. കേടുപറ്റി നിന്‍ സഭയ്ക്കിതാകെ നാഥനേ - ദിവ്യ
  ചൂടു ലേശമില്ലയെന്നതെത്ര സങ്കടം.

4. പ്രാണനാഥനേ അയയ്ക്ക നിന്‍റെ ആവിയെ - തീരെ
  പ്രാണനറ്റ നിന്‍ സഭയുണര്‍ന്നു ജീവിപ്പാന്‍.

5. ഉജ്ജ്വലിച്ചുയര്‍ന്നിടേണമാത്മ പാവകന്‍ - മ-
  ഹാത്ഭുത പ്രകാശമോടു നിന്‍ സഭാന്തരേ.

6. നീക്കുക ഭയം സകല സംശയങ്ങളും - നിന്‍
  ഭാഗ്യവാസത്താലെന്നുള്ളം സ്വര്‍ഗ്ഗമാക്കുക - പെന്തെ..| 
ഹുശേനി - ചായ്പുതാളം
        കുമ്മിവര്‍ണ്ണം
Aശുദ്ധറൂഹായേ എഴുന്നരുള്‍കB-നിന്‍റെ
അത്യുന്നത വെളിവിന്‍ കതിര്‍കള്‍
ഉത്തമലോകത്തില്‍നിന്നു താഴെ ഇപ്പോള്‍
പ്രത്യക്ഷമായിട്ടയച്ചിടുക.
           2
ദീനജനങ്ങളിന്‍ പാലകനേ - ദിവ്യ
ദാനങ്ങളിങ്ങു നല്‍കുന്നവനേ
മാനുഷര്‍ക്കുള്ളില്‍ പ്രകാശമേ നീ - തിരു
മാനസം വെച്ചെഴുന്നള്ളേണമേ.
           3
ചൂടുകള്‍ വര്‍ദ്ധിച്ചിട്ടുള്ളവയില്‍-ഒരു
കേടും കൂടാതെയുള്ള തണുപ്പേ
വാടിക്കരയുന്നോര്‍ക്കാശ്വാസമേ-ബഹു
മോടിയോടിന്നിങ്ങെഴുന്നരുള്‍കേ.
           4
വാടിയ ഉള്ളത്തെ നീ നനയ്ക്ക-സുഖ
ക്കേടുള്ളതാകെ പൊറുപ്പിക്കുക
[1]പാടെ വരുത്തിണങ്ങാത്തതിനെ-കുളി-
രോടിരിക്കുന്നതു ചൂടാക്കുക.
           5
വീഥി പിഴച്ചതു ചൊവ്വാക്കുക നിന്നില്‍
ഭേദമെന്ന്യേ ആശ്രയിച്ചീടുന്ന
സാധു വിശ്വാസികള്‍ക്കൊക്കെ നിന്‍റെ ദാനം
നാഥാ ഇന്നേരം നീ നല്‍കേണമേ.
           6
ഉന്നത നന്മയുടെ ഫലവും - രക്ഷ-
യെന്നുള്ളതും നല്‍ മരണത്തെയും
എന്നേക്കും ഉള്ള മോക്ഷാനന്ദവും-ഞങ്ങള്‍
ക്കൊന്നൊഴിയാതെ നല്‍കേണമാമേന്‍.

[1]നേരെയാക്കുക| 
മലയാമി - അടതാളം
          പല്ലവി
Aവിശുദ്ധാത്മാവേ വരികB ദോഷിയാം
എന്‍ നെഞ്ചില്‍ വസിക്ക
        ചരണങ്ങള്‍
നിന്‍ ഹിതം എത്ര അറിഞ്ഞാലും - പാപമേ
നിത്യം ചെയ്തിടുന്നു ഞാന്‍ - എന്മേല്‍
നീ കടാക്ഷിക്കേണം അല്ലെങ്കില്‍ - പാപി ഞാന്‍
നിത്യ ചാവിന്നിരയാം - (വിശുദ്ധാ..)
           2
പാപിയെന്‍റെ മൂലം പാടുപെട്ടെന്‍ യേശു
പാരില്‍ മരിച്ചതിനെ - പല
പ്രാവശ്യം പാപി മറന്നു മാപാപങ്ങള്‍
[1]പക്ഷമായ്‌ ചെയ്തുപോയേന്‍ - (വിശുദ്ധാ..)
           3
ജീവനുണ്ടെന്നൊരു നാമമേ ഉള്ളെന്നില്‍
ജീവനില്ലേ പരനേ - ഭവാന്‍
കൈവിട്ടാല്‍ പാപി ഞാന്‍ - ചാവാനിടയാമേ
കോപിച്ചു പോകരുതേ - (വിശുദ്ധാ..)
           4
നിന്നോടപേക്ഷിച്ചു വന്ദനം ചെയ്-വാനും
നിന്‍ സത്യം കേള്‍പ്പതിന്നും - മാന്ദ്യം
എന്നില്‍ പലപ്പോഴും വന്നവയ്ക്കു ക്ഷമ
തന്നു നീ വന്നീടുക - (വിശുദ്ധാ..)
           5
ഈ ലോക മായയില്‍ കാലം കഴിച്ചു ഞാന്‍
മേല്‍ ലോകത്തെ മറന്നേന്‍ - ഇനി
ആ ലോകകാര്യങ്ങള്‍ ചിന്തിപ്പതിന്നു നീ
ആഗ്രഹം തന്നീടുക - (വിശുദ്ധാ..)
           6
കല്ലു പോലുള്ള എന്‍ വല്ലാത്ത നെഞ്ചിനെ
നല്ലവണ്ണം ഇളക്കി - ഉള്ള
വല്ലാത്ത ചിന്തകള്‍ നീക്കി - എന്നുള്ളില്‍ നീ
പള്ളി കൊണ്ടീടണമേ - (വിശുദ്ധാ..)

[1]ഇഷ്ടമായി| 
 "ആശിഷമാരിയുണ്ടാകും"
         എന്ന രീതി
Aദേവാ! ത്രിയേക യഹോവാB!
താ നിന്നാത്മനെ ദേവാ!
താ യേശുവിന്‍ നാമത്തില്‍ താ
എന്നാത്മം ജീവിച്ചീടാന്‍

     താ താ പരാ! നീ!
     നിന്നാത്മാവിനെ ഇപ്പോള്‍
     വാഗ്ദത്തം ചെയ്തപോലിന്നു
     പെന്തെക്കോസ്താത്മനെ!

ചത്തവര്‍ ജീവിച്ചിടാനും
ചാകാറായോര്‍ പിഴപ്പാന്‍
ചാകാഞ്ഞോര്‍ ശക്തിപ്പെടാനും
താ! ദേവാ! ജീവാത്മനെ - താ!

കല്‍നെഞ്ചിളക്കി പാപങ്ങള്‍
വേരോടെ അറ്റിടാനും!
നിന്‍ വചനം ഹൃദി തങ്ങി
നല്‍നിലം പോല്‍ വിളയാന്‍ - താ!

പാപത്തിനു മരിപ്പാനും!
ക്രിസ്തുവില്‍ ജീവിപ്പാനും
ക്രിസ്തുവോടു കുഴിച്ചിട്ടു!
കൂടെ ഉയിര്‍ത്തിടാനും! - താ!

ക്രിസ്തുവിന്‍ സ്നേഹത്തെ ഓര്‍ത്തു!
ക്രിസ്തുവിനെ സ്നേഹിപ്പാന്‍!
ക്രിസ്തുവിന്‍ വാക്കുകള്‍ കേട്ടു!
ക്രിസ്തുവിന്‍ പിന്‍നടപ്പാന്‍ - താ!| 
Aപൂര്‍വ്വീകമായ പെന്തെക്കോസ്ത്ദാനംB
അരുളീടേ...ണം.
അശുദ്ധിയെ വിട്ടെന്നും വിശുദ്ധമായ്
ജീവിപ്പാന്‍ അരുളീടേണം നാഥാ
ആദിമശക്തിയിപ്പോള്‍ നലമൊടു (പൂര്‍വ്വീക..)
           2
തിരുഹിതമേതെന്നു കരുതിടാതുള്ളോരെ
കാരുണ്യത്താലീ...ശന്‍
പാദത്തില്‍ ചേര്‍ത്തിടുവാന്‍ നലമൊടു (പൂര്‍വ്വീക..)
           3
അന്ധകാരാവൃതമാം പന്ഥാവില്‍ പോകുവോരെ
ബന്ധുവാകുമീശന്‍, അന്തികെ-
ചേര്‍ത്തിടുവാന്‍ നലമൊടു (പൂര്‍വ്വീക..)
           4
ശക്തി കലര്‍ന്നെങ്ങും സാക്ഷികളായീടുവാന്‍
ശക്തമാക്ക ദേവ...ദാസരെ ഈ 
ദിനത്തില്‍ നലമൊടു (പൂര്‍വ്വീക..)
           5
ആയിരമായിരങ്ങള്‍ ആദായമായിടുവാന്‍
ആദികാല ജീവന്‍ - സദയം ഇന്ന-
രുളീടുവാന്‍ നലമൊടു (പൂര്‍വ്വീക..)| 
Aചാവതാമെന്നിൽ ജീവൻB നൽകുകേ
ദൈവാത്മാവേ ഇപ്പോൾ
ചേരുക എന്നിൽ ഞാൻ ചാരീടുവാൻ (ദൈവാ..)
          2
പാപത്തെപ്പറ്റി ദു:ഖിപ്പാനെന്നെ
ദൈവാത്മാവേ ഇപ്പോൾ
പാപത്തിൻ ദോഷം നന്നായ്‌ കാണിക്ക (ദൈവാ..)
          3
യേശുവിലെനിക്കാശ നൽകുക
ദൈവാത്മാവേ ഇപ്പോൾ
യേശുവിൻ ഭംഗി എന്നെ കാട്ടുക (ദൈവാ..)
          4
പ്രാർത്ഥനയതിൽ ശക്തനാക്കെന്നെ
ദൈവാത്മാവേ ഇപ്പോൾ
തീർത്തരുളീടുകെന്‍റെ കേടുകൾ (ദൈവാ..)
          5
ചിത്തമായതിൽ ശുദ്ധി നൽകുക
ദൈവാത്മാവേ ഇപ്പോൾ
ശക്തിയിൽ എന്നെ നീ വളർത്തുക (ദൈവാ..)
          6
യേശുവിനു നൽ ദാസനാക്കെന്നെ
ദൈവാത്മാവേ ഇപ്പോൾ
നീ നിറയ്ക്കെന്നെ നിൻ വചനത്താൽ (ദൈവാ..)| 
ഹിന്തുസ്ഥാന്‍ - ആദിതാളം
                 പല്ലവി
   Aവീണ്ടും ജനിപ്പിക്ക എന്നെB - മാ പരിശുദ്ധാത്മാ
   മാ വല്ലഭ ദേവാത്മാ
   വീണ്ടും ജനിപ്പിക്ക വേദ - വാക്കിനാല്‍ ദേവാത്മാ
               ചരണങ്ങള്‍
1. ഏറ്റം പാപത്താല്‍ മരിച്ചു ശക്തികെട്ടുപോയേന്‍
  ഇഷ്ടവും പിശാചിനൊത്തു - ശുദ്ധിയില്ലാതായേന്‍

2. കാഴ്ച കേള്‍വി ഉഷ്ണം രുചി - സന്തോഷവും പോയേ
  കര്‍ത്തനേ നിന്‍ രൂപമാക്കി - തീര്‍ക്കയെന്നെ നീയേ

3. എല്ലുപോലുണങ്ങിപ്പോയേന്‍ - ജീവനില്ലാതായേന്‍
  ഏറേ ശക്തിയുള്ള കാറ്റേ വന്നൂതുക നീയേ

4. കാല്‍ കരം നാവും ചെവി കണ്‍-നെഞ്ചും ശുദ്ധമാക്കി
  കര്‍ത്തനു മഹത്വമായി - ജീവിപ്പിക്ക എന്നെ

5. ദൈവസ്നേഹം പാപദ്വേഷം - നീതിയും ഉണ്ടാക്കി
  ദിവ്യ വിശുദ്ധാത്മനേ നീ - വാസം ചെയ്കെന്‍ ഉള്ളില്‍ (വീണ്ടും..)| 
"അപേക്ഷ നേരം ഇമ്പമാം"
       എന്ന രീതി

1. Aകര്‍ത്താവേ നീ ഇന്നേരത്തില്‍B 
  നിന്‍ ദാസനെ കടാക്ഷിച്ച്
  നിന്‍ ശുദ്ധ വചനമവന്‍
  സംസാരിപ്പാന്‍ തുണയ്ക്കുക,
  നിന്‍ പ്രമാണത്തില്‍ നിന്നവന്‍
  അത്ഭുത കാര്യങ്ങള്‍ കണ്ടു
  ഞങ്ങളെ പഠിപ്പിപ്പാനായ് 
  നിന്‍ കൃപ അരുളേണമേ.

2. ശുദ്ധാത്മാവിന്‍റെ ശക്തിയില്‍
  മാത്രം ആശ്രയം വെച്ചിപ്പോള്‍
  നിന്‍ ഹിതം ഉപദേശിപ്പാന്‍
  നീ സഹായിച്ചീടേണമേ
  നിന്‍ ദാസരാകുമെങ്ങളും
  സന്തോഷമോടിന്നേരം നിന്‍
  തിരുവചനം കേട്ടീടാന്‍
  തരേണമേ നിന്നാശിഷം. 

3. വിശുദ്ധവാക്യങ്ങള്‍ ഹൃദി
  വിശ്വാസത്താല്‍ കലര്‍ന്നുടന്‍
  പ്രവര്‍ത്തിച്ചീടുവാനായ് നിന്‍
  പരമകൃപ ചൊരിക
  ഇവ്വിധം സ്വര്‍ഗ്ഗതാതാ നിന്‍
  ദിവ്യവചനം ഞങ്ങളില്‍
  സമൃദ്ധിയായ് ദിനംപ്രതി
  സല്‍ഫലം കായ്പാന്‍ അരുള്‍ക.| 
"എന്തതിശയമേ ദൈവത്തിന്‍
      സ്നേഹം" എന്ന രീതി
           പല്ലവി
Aദൈവവചനമേ ദിവ്യ വിശേഷംB
സര്‍വ്വദാ മോദമോടെ - അതില്‍
ദൈവമേ നോക്കുവാന്‍ കണ്ണെനിയ്ക്കേകുക
ജീവദയാപരനേ-
         ചരണങ്ങള്‍
കൂരിരുളില്‍ വഴിപോക്കനു നല്ല പ്ര-
കാശം തെളിച്ചുകാട്ടി - സദാ
നേരെതന്‍ വഴിനടത്തീടും മണിവിള-
ക്കേതിഹ ലോകമിതില്‍ - (ദൈവ..)
           2
മേദിനിയില്‍ ധനധാന്യം നിറഞ്ഞുള്ള
ഭണ്ഡാര ശാലയേതു - ആത്മ
പൈദാഹമേറി വലഞ്ഞിടുന്നോര്‍ക്കൊരു
ഭേദമെന്യേ കൊടുപ്പാന്‍ - (ദൈവ..)
           3
സ്വര്‍ഗ്ഗപുരം നോക്കി യാത്ര ചെയ്യു-
ന്നവര്‍ക്കൊക്കെയുമുള്ള മഹാ - നല്ല
യോഗ്യനാം മിത്രത്തെ തെറ്റുകൂടാതങ്ങു
കൂട്ടിക്കൊടുപ്പതെന്ത്? - (ദൈവ..)
           4
ഉണ്ടൊരു വൃക്ഷമതിന്‍ഫലമെപ്പോഴും
[1]കുണ്ഠിതാനം പാപിയിന്‍ - മഹാ
[2]ഇണ്ടലകറ്റി സന്തോഷം കൊടുത്തീടു-
ന്നേതെതു ലോകമിതില്‍ - (ദൈവ..)
           5
പാപത്താല്‍ നൊന്തു വലഞ്ഞിടും രോഗിക്കു
വൈദ്യനാമേശുവിനെ - കാട്ടി
രാപ്പകല്‍ കൂടിരുന്നാശ്വാസ വാക്കുകള്‍
ചൊല്ലിക്കൊടുപ്പതെന്ത്? - (ദൈവ..)
           6
എന്‍ വഴിക്കുള്ള മണിവിളക്കും സദാ
ജീവന്‍റെ ഭോജനവും - നല്ല
ജീവതരുവിന്‍ സുഖമേകും ഫലമതും
നിന്‍ വചനം പരനേ - (ദൈവ..)

[1]ദുഃഖിതന്‍
[2]ദുഃഖം| 
ക്യാല്‍ - ആദിതാളം
                   പല്ലവി
      Aദൈവയിഷ്ടം കാട്ടും - നല്ലB
      ദിവ്യ സുവിശേഷം
                 അനുപല്ലവി
    ഉര്‍വ്വിനാഥന്‍ യേശുക്രിസ്തു അരുളിയ
    ഉത്തമമായുള്ള സത്യസുവിശേഷം - (ദൈവ..)
                 ചരണങ്ങള്‍
1. ആദിദീപം ഉദിപ്പാന്‍ നല്ല - അറിവധികം ലഭിപ്പാന്‍ - സത്യ
  നീതിയിന്‍ വേരുറപ്പാന്‍ അതു നിശ്ചയമായ് ധരിപ്പാന്‍
  ജാതികളായ സകല മനുഷ്യരും
  സത്യവേദമെന്നു സ്തുത്യമായ് ചൊല്ലിടാന്‍ - (ദൈവ..)

2. അന്‍പു നിറയുവാനും ദോഷ-ആശ കുറയുവാനും - മോക്ഷ
  ഇന്‍പം പെരുകുവാനും പാപ - ഇരുളു മറയുവാനും
  മുമ്പു നടന്ന മാ മൂഢമാര്‍ഗ്ഗം വിട്ടു
  മുക്തിമാര്‍ഗ്ഗത്തില്‍ മാ ശുദ്ധരായ് വാഴുവാന്‍ - (ദൈവ..)

3. പൊന്‍മുത്തുമാലയെക്കാള്‍ തങ്ക - ഭൂഷണങ്ങളേയും കാള്‍-പൊന്നിന്‍
  നന്മണിമാലയെക്കാള്‍ നവ-രത്നമാദികളെക്കാള്‍
  കന്മഷമറ്റ കനകമണി പ്രഭ
  കണ്മണിയാകുന്ന വിണ്മണിയാമതു - (ദൈവ..)

4. അന്ധതകളൊഴിവാന്‍ പാപ - ബന്ധനങ്ങളഴിവാന്‍ - ദൈവ
  ബാന്ധവം ഏറിടുവാന്‍ നിത്യ - ശാന്തതയും വരുവാന്‍
  സന്താപാല്‍ മര്‍ത്യരും ശാന്തനാമീശനെ
  പിന്തുടര്‍ന്നോടി രക്ഷാവഴി തേടുവാന്‍ - (ദൈവ..)

5. ബാലകര്‍ കൂടുവാനും നിത്യം - മേല്‍ഗതി തേടുവാനും - ജീവ
  കാലം നീണ്ടീടുവാനും മോക്ഷ - തിരുമുടി ചൂടുവാനും
  മാലകന്നോന്‍ മണവാളനാം ക്രിസ്തുവെ
  ചേലോടനുദിനം പാടി സ്തുതിച്ചിടാന്‍ - (ദൈവ..)| 
ശങ്കരാഭരണം - ആദിതാളം
                    പല്ലവി
       Aതേന്‍മധുരം അതിലുംB - സത്യവേദം
       ദിവ്യമായ മധുരം
                  അനുപല്ലവി
       ജ്ഞാനമധു നിറയും വേദമതിലെനിക്കു
       നാഥനേ അരുളാശ അനുദിനം രുചിപ്പാന്‍ - (തേന്‍ ..)
                  ചരണങ്ങള്‍
1. കാരുണ്യ ഗുരുവചന - കളങ്ക നി-
  വാരണമായോരശനം[1]
  പൂരണമായതു ഞാനുള്‍ക്കൊണ്ടീടുകില്‍
  പാവനാലയത്തിന്നു യോഗ്യനായീടുമേ - (തേന്‍ ..)

2. ബുദ്ധിയിന്‍ കണ്‍ ഇരുണ്ടു-ബോധമറ്റു
  പോയതിനാല്‍ വിരണ്ടു
  സിദ്ധി ലഭിച്ചതിന്നുള്‍ അതിശയങ്ങളെക്കണ്ടു
  തേറീടുവാനെന്‍ മനക്കണ്‍ തുറന്നരുള്‍ക നീ - (തേന്‍ ..)

3. പാദോപയോഗ ദീപം - നല്‍ വേദം
  പറ്റുകില്‍ അതിലാഭം
  ബാധചെയ്തീടും പല ശോധനകളും എതിര്‍
  വരികില്‍ അഖിലം വെല്‍വാന്‍ തക്കോരായുധമതു - (തേന്‍ ..)

4. വിണ്ണുലകൊഴിഞ്ഞാലും - അതോടിഹ
  മണ്ണുലകഴിഞ്ഞാലും
  നിര്‍ണ്ണയമായൊന്നും ശ്രീകരമാകും ജീവ-
  തിരുമൊഴി ഹൃദി തങ്ങി ഫലിപ്പാനാഗ്രഹിക്ക - (തേന്‍ ..)

5. [2]സകലഭൂതരും വാഴ്വാന്‍ - അഹോദേവാ
  ഏകാ നിന്‍ അറിവുകൊള്‍വാന്‍
  ശുദ്ധ സുവിശേഷം വിളങ്ങി പ്രകാശിപ്പാന്‍
  ശുദ്ധമാമാത്മാവെല്ലാവര്‍ക്കും നല്‍കുക. - (തേന്‍ ..)

[1]ഭക്ഷണം
[2]സര്‍വചരാചരങ്ങളും| 
ഇംഗ്ലീഷ് - ആദിതാളം
"പരനേശുവേ കരുണാനിധേ"
     എന്ന രീതി
       പല്ലവി
Aതിരുവേദത്തിന്‍ പൊരുളേ!B
മമ ഗുരുവായ മഹേശജനേ
അരുളേണമീ സമയം തവ
പരമാമൃതമാം വചനം
     ചരണങ്ങള്‍
പരിശുദ്ധ വേദമതില്‍ നി-
ന്നത്ഭുത കാര്യങ്ങള്‍ കാണ്മതിനായ്
തുറക്കേണമേ മമ കണ്‍കള്‍ നീ
കൃപയോടുപരാപരനേ- (തിരു..)
        2
പരമാവിയിന്‍ വരമേകണം
വിരവോടെയീ ദാസനു നീ
പരമാനന്ദകരമാം മൊഴി
പരിചോടു ഗ്രഹിപ്പതിനായ്- (തിരു..)
        3
ഉലകമതിന്‍ പല ചിന്തകള്‍
ബലമായി വന്നെന്മനസ്സി-
ന്നലമ്പല്‍ ചെയ്യാതിരിപ്പാ-
നടിയനെ കാത്തുസൂക്ഷിക്കേണമേ- (തിരു..)
        4
മധുരം തവ വചനം എനിക്കു
തേന്‍ കട്ടയെക്കാളധികം
സതതം മഹാനിധിയാമിതു
സദയം തരണം പരനേ- (തിരു..)
        5
ഉലകമതിന്‍ വിലയേറിയ
പല മുത്തുരത്നങ്ങളെക്കാള്‍
അലങ്കാരമായ് വിലസീടുന്നു
ബലമേറിയ നിന്മൊഴികള്‍ - (തിരു..)
        6
മറവായുള്ള മഹാമര്‍മ്മങ്ങള്‍
മനതാരില്‍ പതിവതിന്നായ്
മറക്കാതെ ഞാന്‍ കരുതീടുവാന്‍
തരണം കൃപയെയധികം - (തിരു..)| 
1
Aനല്ലദേവനേ ഞങ്ങള്‍ എല്ലാവരേയുംB
നല്ലതാക്കി നിന്‍ ഇഷ്ടത്തെ ചൊല്ലീടേണമേ
           2
പച്ചമേച്ചിലില്‍ ഞങ്ങള്‍ മേഞ്ഞീടുവാനായ്
മെച്ചമായാഹാരത്തെ നീ നല്‍കീടേണമേ.
           3
അന്ധകാരമാം ഈ ലോകയാത്രയില്‍
ബന്ധുവായിരുന്നു വഴികാട്ടീടേണമേ
           4
ഇമ്പമേറിയ നിന്‍ അന്‍പുള്ള സ്വരം
മുമ്പെ നടന്നു സദാ കേള്‍പ്പിക്കേണമേ
           5
വേദവാക്യങ്ങള്‍ ഞങ്ങള്‍ക്കാദയമാവാന്‍
വേദനാഥനേ നിന്‍റെ ജ്ഞാനം നല്‍കുകേ
           6
സന്തോഷം സദാ ഞങ്ങള്‍ ചിന്തയില്‍ വാഴാന്‍
സന്തോഷത്തെ ഞങ്ങള്‍ക്കിന്നു ദാനം ചെയ്യുകേ
           7
താതനാത്മന്നും പ്രീയ നിത്യപുത്രന്നും
സാദരം സ്തുതി സ്തോത്രം എന്നും ചൊല്ലുന്നേന്‍ - ആമേന്‍| 
മണിരങ്ക - ആദിതാളം
Aപൊന്നിനെക്കാള്‍ വിലയേറിയതാകുംB
ദൈവ വചനമതിനു - സമം
മന്നിലെങ്ങുമില്ലൊന്നും ദൈവദത്തമായൊരു
സ്വര്‍ഗ്ഗനിക്ഷേപമതു - (പൊന്നിനെ..)
         2
ദൈവപിതാവിനു പാപികളോടുള്ള
അത്ഭുതമാം സ്നേഹം - അതു
ജീവദായകമാം ദിവ്യവചനത്തില്‍-
വിളങ്ങുന്നു സ്പഷ്ടമായി - (പൊന്നിനെ..)
         3
ജീവമൊഴിയാകും വേദപ്രമാണത്തില്‍
പ്രീയപ്പെടുന്നവര്‍ക്കു - സദാ
ദൈവവചനമാകും യേശുരക്ഷകനില്‍
സ്നേഹം വളര്‍ന്നുവരും - (പൊന്നിനെ..)
         4
പാപവിമോചനം ചിത്തവിശുദ്ധിയും
ആത്മസന്തോഷമതും സദാ
ആപത്തിലഭയവും ഇരുളില്‍ പ്രകാശവും
നല്‍കുന്നു തിരുവചനം - (പൊന്നിനെ..)
         5
സത്യവിശ്വാസികള്‍ ലോകത്തില്‍ സഹിക്കും
സര്‍വ്വ ദുഃഖങ്ങളിലും അതു
ഉത്തമാശ്വാസവും ആത്മീകബലമതും
സര്‍വദാ നല്‍കീടുന്നു - (പൊന്നിനെ..)
         6
വേദപ്രമാണത്തെ സ്നേഹിക്കുന്നവരുടെ
ഭാഗ്യമനന്തമല്ലോ - അവര്‍
മോദമായിഹ വാസം ചെയ്തുപിന്‍വാണിടും
മോക്ഷപുരത്തിലെന്നും - (പൊന്നിനെ..)| 
ബലഹരി - ഏകതാളം
                പല്ലവി
   Aപരമ താതനേ നിന്‍റെB - തിരുവചനമെങ്ങള്‍ക്കു
   കരുണയോടെ തന്നതാല്‍ സ്തുതി നിനക്കു സര്‍വദാ.
              ചരണങ്ങള്‍
1. നിന്തിരുവചനത്തിന്‍ - അന്തമറ്റമഹത്വം
  എന്തുമാത്രമയ്യയ്യോ - ചന്തമായ് വിളങ്ങുന്നു.

2. വാടിത്തളര്‍ന്നുള്ളത്തിന്‍ - കേടകറ്റും ജീവനീര്‍
  മോടിയോടുയര്‍ന്നു - വന്നീടുന്നെപ്പോഴുമതില്‍

3. ദാഹിപ്പോര്‍ക്കു പാനവും - മധുരഭോജ്യവുമിതില്‍
  വേഗം കണ്ടനുഭവി -ച്ചാശ്വാസപ്പെടാമഹോ.

4. വീണ്ടെടുത്ത രക്ഷക-നേശുവിന്‍ വിളിയുടെ
  സന്തോഷസ്വരമിതില്‍ - ഇമ്പമായി കേട്ടീടാം.

5. ജീവന്‍ നിത്യസന്തോഷം - തന്‍ സ്വരത്തിലുണ്ടതാല്‍
  മോദം പ്രാപിക്കാമിതു - ധ്യാനിപ്പോര്‍ക്കു സര്‍വദാ.

6. ഈ നിന്‍ ദിവ്യ വാക്യമെന്‍ - ആനന്ദമായ് ഞാന്‍ സദാ
  ധ്യാനം ചെയ്‌വാന്‍ നീ തുണ -യ്ക്കേണമേയെന്‍ ദൈവമേ.

7. ഞാനെന്നുമിതില്‍ പുതു - ജ്ഞാനവും പ്രകാശവും
  സാനന്ദം കാണ്മാന്‍ കൃപ - ദാനം ചെയ്തീടേണമേ (പരമ..)| 
All people that on earth do dwell.
       1
Aഭൂലോകരാം എല്ലാരുമേB,
കര്‍ത്താവിന്‍ നാമം വാഴ്ത്തുവിന്‍,
സന്തോഷമായ് തന്‍ സ്തോത്രത്തെ
വണക്കത്തോടെ പാടുവിന്‍.
       2
കര്‍ത്താവു സത്യദൈവമാം,
സൃഷ്ടിച്ചു നമ്മെ താന്‍ തന്നെ;
നാം ജനം, അവന്‍ രാജനാം
നാം ആടു, അവന്‍ മേയ്പനേ.
       3
ആഘോഷത്തോടെല്ലാരുമായ്
ആലയത്തില്‍ പ്രവേശിപ്പിന്‍;
പുകഴ്ചയോടു യോഗ്യമായ്
തന്‍ നാമത്തെ കൊണ്ടാടുവിന്‍.
       4
എന്തെന്നാല്‍ ദൈവം നല്ലവന്‍,
തന്‍ കാരുണ്യം എന്നേക്കുമാം
തന്‍ സത്യം കാലാകാലം താന്‍
ആടാതെ നില്‍ക്കും നിശ്ചയം.| 
ഭൈരവി - ആദിതാളം
                 പല്ലവി
          Aയേശുവേ ഈ സഭമേല്‍B
          ആശുവന്നാശിഷം താ - ബഹു -
               അനുപല്ലവി
          ആശയോടീ ദാസര്‍ചെയ്യും
          യാചന കേള്‍ക്കണമേ - (യേശു..)
               ചരണങ്ങള്‍
1. നിന്തിരു വാക്യമെങ്ങും - [1]നല്‍വെളി കാട്ടീടുന്നു
  സന്തതം കേള്‍പ്പവര്‍ക്കും - സംരക്ഷണവുമതായ് - പിന്നെ
  എന്തുകൊണ്ടു പാപശീലം - ഞങ്ങളില്‍ നീക്കമില്ല - (യേശു..)

2. നിന്നുടെ പാടുകളെ - നിനച്ചെങ്ങളുടെ
  മന്നവാ കേടുകളെ - മായിച്ചരുളണമേ - തൃക്കണ്‍
  ഒന്നുകൂടെ നോക്കുമാകില്‍ - ഉയിര്‍ഗുണരാം ഞങ്ങള്‍ - (യേശു..)

3. പാപമോ അല്ല നിന്‍റെ - ബലിയതു താന്‍ വലിപ്പം -
  കോപമോ അല്ല നിന്‍റെ - ഗുണം കൃപ താന്‍ വലിപ്പം മന-
  സ്താപമുള്ള രക്ഷാകരാ - തള്ളരുതെങ്ങളെ നീ - (യേശു..)

4. താതനും ഞങ്ങളുടെ - മാതാവും നീയല്ലയോ?
  വേദവും ഞങ്ങളുടെ - ബോധവും അങ്ങനെ താന്‍ - ഇപ്പോള്‍
  മോദമായ് നീ താതന്‍ മുമ്പില്‍ - വാദിച്ചരുള്‍ തരിക - (യേശു..)

5. മക്കളാം ഞങ്ങളിന്നു - മധുരമോടെ പാടി
  തക്കമേ നിന്നു നിന്‍റെ - ശരണം തേടുകയാല്‍ - ഇനി
  ഇക്കരെനിന്നക്കരയി - ലെത്തുവോളം തുണയ്ക്ക - (യേശു..)

[1]നല്ല ബോധം| 
പല്ലവി
      Aഹാ! കൂടി നാമെല്ലാരുംB ചേര്‍ന്നു
      പുകഴ്കൊണ്ടാടണം - സ്വര്‍ഗ്ഗ-
      വാതിലാകും യേശുനാഥനെ
      വാഴ്ത്തിപ്പാടണം.
            ചരണങ്ങള്‍
1. വേദനപ്പെടും എഴകള്‍ക്കഴലു തീരുവാന്‍ - വന്നു
  മേദിനിയതില്‍ മനുഷ്യാവതാരന്‍ ആയിതാ - (ഹാ!..)

2. വാനവര്‍ വാഴ്ത്തിപ്പാടുന്ന കര്‍ത്തനായ താന്‍ - ദുഷ്ട
  [1]മാനവന്‍ ഈടേറുവാന്‍ ഒരടിമയായിതാ - (ഹാ!..)

3. ആദരവറ്റു ഭൂമിയില്‍ വെറിയരാം നരര്‍ - മര-
  ണാധികളൊഴിവതിന്നു താണു ദേവനും - (ഹാ!..)

4. സേനകളിന്‍ അധിപതി അവനെന്നാകിലും - നര
  ജീവനെ [2]മീളാന്‍ അവന്‍ തന്നുയിരിനെ വിതറാന്‍ - (ഹാ!..)

5. ദാരുണ മരണാധിയെ മരിച്ചമര്‍ത്തിനാന്‍ - ഭൂ
  മണ്ഡലത്തില്‍ നിന്നുയിര്‍ത്തു വിണ്ണിലെത്തിനാന്‍ - (ഹാ!..)

6. പാപികള്‍ക്കു പിതാവിനോടിരന്നു മോചനം - നിജ
  പാദസേവക ജനങ്ങളെ രക്ഷ ചെയ്യുന്നോന്‍ - (ഹാ!..)

[1]മനുഷ്യന്‍റെ ജീവനു മറുവിലയായിത്തീരാന്‍ - എന്നര്‍ത്ഥം
[2]രക്ഷിക്കാന്‍| 
കാപി - ആദിതാളം
  "വാ രക്ഷകാ! ഇക്കൂട്ടത്തിങ്കല്‍" - എന്ന രീതി
                പല്ലവി
  Aവരിക നാഥാ! ഈB യോഗത്തിങ്കല്‍ - നീ
  വരിക നാഥാ! ഈയോഗത്തിങ്കല്‍
              ചരണങ്ങള്‍
1. മന്ദബുദ്ധിയോടിതാ - ദാസന്മാര്‍ വന്നീടുന്നേ
  തരിക നാഥാ - സല്‍ബുദ്ധിയിപ്പോള്‍ - (വരിക..)

2. മണ്ണുമയമാം ഞങ്ങള്‍ - മദ്ധ്യത്തില്‍ വന്നിറങ്ങി
  നിറയ്ക്ക നാഥാ - നിന്നാത്മാവിനാല്‍ - (വരിക..)

3. ആശയോടിതാ ഞങ്ങള്‍ - സാഷ്ടാംഗം വീണിടുന്നേ
  ആശിഷം താ മഴ - പെയ്യുമ്പോലെ - (വരിക..)

4. ഹല്ലേലു ഹല്ലേലുയ്യാ - പാടുവിന്‍ യേശുവിന്നു
  കൊടുപ്പിന്‍ സദാ - സ്തുതി സ്തോത്രങ്ങളെ - (വരിക..)

5. താതസുതാത്മാവിന്നു - വന്ദനം ഇന്നുമെന്നും
  ആക സദാ - കാലാന്ത്യത്തോളം - (വരിക..)| 
നാഗവരാളി - ആദിതാളം
                  പല്ലവി
  Aസേനയിന്‍ യഹോവായേ!B നീ - വാനസേനയോടെഴുന്ന-
  ള്ളേണമേ ശാലേമിതില്‍
                 അനുപല്ലവി
  സീനായെന്ന മാമലയില്‍ - വാനസേനയോടെഴുന്ന- (സേന..)
                 ചരണങ്ങള്‍
1. ഹീനരാമീമാനവരില്‍ - മാനസം കനിഞ്ഞഹോ
  മാനുവേലനെ തന്നോരു - പ്രാണനായകാ! ഇന്നേരം- (സേന..)

2. ശലോമോന്‍ പണിഞ്ഞതാം ദേ-വാലയത്തിലന്നനു-
  കൂലമോടെഴുന്ന യിസ്ര-യേലിന്‍ ദൈവമേ! ഇന്നേരം- (സേന..)
{
a. നാലു ജീവികളോടാറു-നാലു മൂപ്പന്മാര്‍ മദ്ധ്യേ
  മാമഹത്വമോടഹോ സിം-ഹാസന-സ്ഥനായിവാഴും- (സേന..)
}
3. ഏശയാ പ്രവാചകന്‍ ക-ണ്ടാലയത്തിലുള്ളൊരു
  മെച്ചമാം സിംഹാസനത്തില്‍ വാഴും നാഥാ നീ ഇന്നേരം- (സേന..)

4. ആറു ചിറകുള്ള സ്രാഫ-ദൂതസംഘമാകവേയ-
  ങ്ങാര്‍ത്തു പാട്ടുചൊല്ലി സര്‍വ്വ - നാളിലും സ്തുതിക്കുന്നൊരു- (സേന..)

5. നേരായ് നിന്നാത്മാവുരച്ച - കൂറുള്ളോരു ചൊല്‍കളാല്‍ നിന്‍
  ആലയം ചേര്‍ന്നെങ്ങള്‍ പാടും പാട്ടു - കേട്ടനുഗ്രഹിപ്പാന്‍ (സേന..)| 
ഭൈരവി - ത്രിസുരതാളം
          പല്ലവി
Aപരമദേവാ നിന്‍ വിലാസംB
അരുള്‍ ഇന്നേരമേ കൃപവളരും തീരമേ
        ചരണങ്ങള്‍
          1
കരുണയാസന പ്രതാപ
സകലവന്ദിതാ സ്വര്‍-പരമ ഉന്നതാ - (പരമ..)
          2
സുരവരനരര്‍ നമിച്ചു - വാഴ്ത്തും
പരമനായകാ നല്‍ - ക്കരുണദായകാ - (പരമ..)
          3
ഉന്നതത്തില്‍ നിന്നെന്നെ കാക്കും
ഒരു പരാപരാ നല്‍-ക്കരുണാസാഗര - (പരമ..)
          4
പെരിയ പാപം തീര്‍പ്പതിന്നവ -
തരിച്ച കര്‍ത്തനേ ഗതി - അരുളും രക്ഷകാ - (പരമ..)
          5
നരക മരണം അകറ്റി സകലം
അടിമ വീണ്ടൊരു തന്‍ - അടിമ കൊണ്ടൊരു - (പരമ..)
          6
ദിനം ദിനം കനിഞ്ഞിറങ്ങുകെങ്ങളില്‍
നീതിപാലനേ സര്‍വ - ജീവനാഥനേ - (പരമ..)| 
"യേശു മഹേശനെ ഞാന്‍"
       എന്ന രീതി
           പല്ലവി
Aആശിഷം നല്‍കണമേB - മശിഹായേ
ആശിഷം നല്‍കണമേ
        ചരണങ്ങള്‍
1. ഈശനേ നീയെന്ന്യേ
  ആശ്രയമാരുള്ളൂ
  ആശ്രിതവത്സലനേ - വത്സലനേ
  അനുഗ്രഹമാരിയയ്ക്കണമേ - (ആശി..)

2. ആഗ്രഹിക്കുന്നവര്‍ -
  ക്കായി നിന്നെത്തന്നെ
  ശീഘ്രം നീ നല്‍കിടുമേ-നല്‍കിടുമേ
  സന്ദേഹമില്ലോര്‍ത്തിതാ
  കെഞ്ചിടുന്നേന്‍ - (ആശി..)

3. ആശ്രയം നീ തന്നെ
  ദാസരാം ഞങ്ങള്‍ക്കു
  വിശ്രുത വന്ദിതനേ-വന്ദിതനേ
  നിന്നെത്തന്നെ ശീഘ്രം നീ നല്‍കേണമേ - (ആശി..)

4. കാശിനുപോലുമീ-
  ദാസര്‍ക്കില്ലേ വില
  [1]മാശില്ലാ വല്ലഭനേ-വല്ലഭനേ
  നിന്‍നാമത്തില്‍ ദാസരെ കേള്‍ക്കേണമേ - (ആശി..)

5. രാജകുമാരനേ 
  പൂജിതപൂര്‍ണ്ണനേ
  സര്‍വ്വ ഈശ്വരനേ - ഈശ്വരനേ
  യനാരതം കാത്തരുളും പരനേ - (ആശി..)

6. തേജസ്സിനാല്‍ നിന്‍റെ
  ദാസരെയാകെ നീ
  ആശ്ചര്യമായ് നിറയ്ക്ക - ആയ് നിറയ്ക്ക
  നിന്‍ നാമത്തെ വാഴ്ത്തി-
  പ്പുകഴ്ത്തീടുവാന്‍ - (ആശി..)

[1]അശുദ്ധിയില്ലാത്ത| 
Aവന്ദനം യേശുപരാ! നിനക്കെന്നുംB 
വന്ദനം യേശുപരാ!
വന്ദനം ചെയ്യുന്നു നിന്നടിയാര്‍ തിരു 
നാമത്തിന്നാദരവായ്.
       ചരണങ്ങള്‍ 
1. ഇന്നു നിന്‍ സന്നിധിയില്‍ അടിയാര്‍ക്കു 
  വന്നു ചേരുവതിനായ്
  തന്ന നിന്നുന്നതമാം കൃപയ്ക്കഭി-
  വന്ദനം ചെയ്തിടുന്നേ (വന്ദനം..)

2. നിന്‍രുധിരമതിനാല്‍ - പ്രതിഷ്ഠിച്ച
  ജീവപുതുവഴിയായ്‌ 
  നിന്നടിയാര്‍ക്കു-പിതാവിന്‍ സന്നിധൌ
  വന്നിടാമേ സതതം (വന്ദനം..)

3. ഇത്ര മഹത്വമുള്ള പദവിയെ 
  ഇപ്പുഴുക്കള്‍ക്കരുളാന്‍
  പാത്രതയേതുമില്ല - നിന്‍റെ കൃപ
  എത്ര വിചിത്രമഹോ (വന്ദനം..)

4. വാനദൂതഗണങ്ങള്‍ - മനോഹര 
  ഗാനങ്ങളാല്‍ സതതം 
  ഊനമെന്യേ പുകഴ്ത്തി സ്തുതിക്കുന്ന 
  വാനവനേ നിനക്കു (വന്ദനം..)

5. മന്നരില്‍ മന്നവന്‍ നീ-മനുകുല-
  ത്തിന്നു രക്ഷാകാരന്‍ നീ 
  മിന്നും പ്രഭാവമുള്ളോന്‍ പിതാവിന്നു 
  [1]സന്നിഭന്‍ നീയല്ലയോ (വന്ദനം..)

6. നീയൊഴികെ ഞങ്ങള്‍ക്കു - സുരലോകെ
  ആരുള്ളു ജീവനാഥാ! 
  നീയൊഴികെ ഇഹത്തില്‍ മറ്റാരുമി-
  ല്ലാഗ്രഹിപ്പാന്‍ പരനേ (വന്ദനം..)

[1] തുല്ല്യന്‍| 
പല്ലവി
Aപരിശുദ്ധപരനേ സ്തുതി നിനക്കുB സുര-
ലോകം വിട്ടവനേ സ്തുതി നിനക്കു
           അനുപല്ലവി
തിരുമനസ്സാലീ ധരയില്‍ വന്നോനേ
കരുണക്കടലേ സ്തുതി നിനക്കു -
           ചരണങ്ങള്‍
പെരിയ ശത്രുവിനാല്‍ നരഗണമാകെ
കര കണ്ടിടുവതിന്നറിയാതെ
തിരിഞ്ഞു വഴി വെടിഞ്ഞു നടന്നു വലഞ്ഞീടുന്ന -
തറിഞ്ഞു നിന്‍ തിരുമനം കനിഞ്ഞോനേ - (പരിശുദ്ധ..)
            2
നീതിയിന്‍ സൂര്യാ നിഖിലേശാ! നിന്‍ തൃ-
പ്പാദമല്ലാതൊരു ഗതിയേത്?
ഭൂതലേ ദുരിതങ്ങളഖിലവും ശിരസ്സില്‍ നീ
ചുമന്നൊഴിച്ചതിനെ ഞാന്‍ മറപ്പേനോ - (പരിശുദ്ധ..)
            3
പാപിയിന്‍ ബലമേ മനുവേലാ നിന്നില്‍
ചാരിടുന്നവരോടനുകൂലാ
കോപത്തീയതില്‍ വീണുമുഴുകാതെ എന്നെ
കാവല്‍ ചെയ്തീടുക ദിനംതോറും - (പരിശുദ്ധ..)
            4
പെരിയ ശത്രുവിനാല്‍ നരകാഗ്നിക്കിട
വരുവതിനിടയായ്‌ വന്നിടാതെ
അരുമ രക്ഷകനേ തിരുകൃപയാലെന്നെ
പരിശുദ്ധനാക്കി നിന്‍ ഇടം ചേര്‍ക്ക - (പരിശുദ്ധ..)| 
ധനാശി - ചെമ്പട
    'യേശു എന്നുള്ള നാമമേ'
         എന്ന രീതി
             പല്ലവി
Aനിന്‍ സന്നിധിയില്‍ ദൈവമേB - പൂര്‍ണ്ണ
സന്തോഷം പൂര്‍ണ്ണ ഭാഗ്യമേ
           അനുപല്ലവി
   നിന്മക്കള്‍ക്കെപ്പോഴും
   സമ്മോദം ലഭിപ്പാനായി
   ഉണ്മയായന്തമില്ലാ
   നന്മകള്‍ നിറഞ്ഞുള്ള - (നിന്‍..)
           ചരണങ്ങള്‍
വൈരികളാല്‍ നിറഞ്ഞതാം - മഹാ
[1]ഘോരവിപിനമാം ഭുവി (2)
സ്വൈരമായ്‌ നിന്‍ മക്കള്‍
സഞ്ചാരം ചെയ്തീടാനായ്‌
നിന്‍ ചാരത്തു ചേര്‍ത്തു
ധൈര്യത്തോടെ നടത്തുന്ന - (നിന്‍..)
            2
ഉല്ലാസങ്ങള്‍ വൃഥാലാപം - പല
വല്ലാത്ത നിന്ദവചനം (2)
ചൊല്ലാനരുതാതുള്ള ഭള്ളേറും വചനങ്ങ-
ളെല്ലാമല്ലാതെ കേള്‍പ്പാന്‍
ഇല്ല ലോകമക്കളില്‍ - (നിന്‍..)
            3
ആധി സംശയങ്ങള്‍ കൊണ്ടും-മഹാ
വ്യാധി ചിന്താകുലം കൊണ്ടും (2)
ഭീതി വളര്‍ന്നു മനമാകെ
വിരണ്ടു ഞാന്‍ സ-
ങ്കേതം നാഥനേ നിന്‍
തൃപ്പാദം പ്രാപിച്ചീടുമ്പോള്‍ - (നിന്‍..)
            4
വാനസേനകളെപ്പോഴും-സ്തോത്ര-
ഗാനങ്ങളാല്‍ നിന്‍ സന്നിധൌ (2)
ഊനമില്ലാതെ മനതാരില്‍
നിറഞ്ഞ ഭക്തി
ആനന്ദങ്ങളോടെന്നും
പാടി സ്തുതിച്ചീടുന്ന - (നിന്‍..)

[1]കൊടുംകാട്| 
പല്ലവി
    Aയേശുനാഥാ നീതി സൂര്യാB 
    എകണം നിന്നാത്മദാനം 
    ദാസരിലീ സമയത്തില്‍ നാഥനേ
    സര്‍വ്വ മാലോഴിച്ചു ദിവ്യദാനം നല്‍കുകേ
         ചരണങ്ങള്‍
1. ഇന്നു നിന്‍റെ സന്നിധിയില്‍ വന്നിരിക്കും ഞങ്ങളെ നീ 
  നിന്‍റെ ദിവ്യാശിഷം നല്‍കി പാലിക്ക 
  സര്‍വ്വ മായചിന്ത ദൂരെ നീക്കി കാക്കുക 

2. ഇത്രനാളും നിന്‍ കൃപയെ വ്യര്‍ത്ഥമാക്കിത്തീര്‍ത്തുപോയേ 
  [1]അത്തലെല്ലാം നീക്കി നീ കൈ താങ്ങുക 
  നിന്‍റെ സത്യബോധം ഞങ്ങളില്‍ നീ നല്‍കുക 

3. ആത്മദാതാവായ നിന്നെ സ്വന്തമാക്കിത്തീര്‍ത്തിടുവാന്‍ 
  ആത്മദാഹം ഞങ്ങളില്‍ നീ നല്‍കുക 
  സര്‍വ്വ സ്വാര്‍ത്ഥചിത്തം ദൂരെ നീക്കി കാക്കുക 

4. നിന്‍റെ സ്നേഹമറിഞ്ഞിട്ടു നിന്നെ സ്നേഹിപ്പതിനായി
  സ്നേഹഹീനരായവരില്‍ വേഗമേ 
  നിത്യ സ്നേഹരൂപനായ നിന്നെ കാട്ടുക 

5. നീ പൊഴിക്കും തേന്‍ മൊഴികള്‍ ഞങ്ങളുള്ളിലാക്കിടുവാന്‍ 
  പാരം കൊതി നല്‍കിടേണം ദൈവമേ 
  എല്ലാം ചെയ്തു നല്ല ദാസരായി തീരുവാന്‍

[1]ദുഃഖം| 
തോടി - ആദിതാളം
1. Aവന്നിടേണം യേശുനാഥാ!B ഇന്നീയോഗമദ്ധ്യേ നീ
  തന്നരുള്‍ക നിന്‍ വരങ്ങള്‍ - നിന്‍സ്തുതി കൊണ്ടാടുവാന്‍

2. മന്നിടത്തില്‍ വന്ന നാഥാ! - പൊന്നുതിരുമേനിയേ!
  നന്ദിയോടിതാ നിന്‍ ദാസര്‍ - വന്നുകൂടുന്നേ മുമ്പില്‍

3. താതനേ! കൃപാനിധേ! - ശ്രീയേശുനാമം മൂലമേ
  തന്നിടേണം ആത്മദാനം - പ്രാര്‍ത്ഥന ചെയ്തീടുവാന്‍

4. വേദവാക്യങ്ങളെ ഇന്നു - മോദമോടുള്‍ക്കൊള്ളുവാന്‍
  താതനേ! തുറക്കയെങ്ങളുള്ളത്തെ തൃക്കൈകളാല്‍

5. പാപമൊക്കെയേറ്റുചൊന്നു - മോചനം ലഭിച്ചിടാന്‍
  പാപബോധമേകിയിന്നനുഗ്രഹിക്ക ദൈവമേ!

6. ഇന്നു നിന്‍ തിരുവചനം - ഘോഷിക്കും നിന്‍ ദാസനും
  നിന്നനുഗ്രഹ നിറവിന്‍ - ശക്തിയെ നല്‍കീടണം| 
Lord, dismiss us with
       Thy blessing
       8.7.8.7.4.7.
1. ദൈവമേ നിന്‍ സ്നേഹത്തോടു
     ഞങ്ങളെ വിട്ടയയ്ക്ക
  നിന്‍റെ സമാധാനത്തോടു -
     കൂടെ അനുഗ്രഹിക്ക;
     യാത്രക്കാരാം (2)
  ഞങ്ങളെ തണുപ്പിക്ക

2. സുവിശേഷ സ്വരത്തിനാല്‍
     നീ മഹത്വപ്പെടട്ടെ;
  നിന്‍റെ രക്ഷയുടെ ഫലം
     ഞങ്ങളില്‍ വര്‍ദ്ധിക്കട്ടെ;
     എന്നെന്നേക്കും (2)
  ഞങ്ങളില്‍ വസിക്കുകേ

3. ഭൂവില്‍ നിന്നു പോവതിന്നു
     നേരമാകുമ്പോള്‍ തന്നെ
  ദൂതരോടു ഗീതം പാടി
     മേല്‍ലോകേ ചേര്‍ന്നീടട്ടെ;
     എന്നെന്നേക്കും (2)
  ക്രിസ്തുവോടെ വാഴട്ടെ.| 
Sweet Saviour, bless us 'ere we go.
1. നല്‍ രക്ഷകാ ഇന്നേരത്തില്‍ 
  വന്നാശീര്‍വാദം നല്‍കുകേ
  ഈ ശീതമേറും ഉള്ളത്തില്‍
  ഉത്സാഹം സ്നേഹം ഊതുകേ

  എന്‍ ജീവകാലം എന്നുമേ
  പ്രകാശിക്കേണം യേശുവേ

2. അന്യായ മാര്‍ഗ്ഗത്തില്‍ നിന്നും
  വിമോചനം നല്‍കീടുകേ;
  ആശ്വാസം ആത്മശുദ്ധിയും
  തന്നാശീര്‍വദിക്കേണമേ - (എന്‍..)

3. നിന്‍ ആജ്ഞയില്‍ സന്തോഷവും
  നിന്‍ സേവയില്‍ സ്വാതന്ത്ര്യവും
  കളങ്കമറ്റ സ്നേഹവും
  നല്‍കേണം നിന്‍ സ്വഭാവവും - (എന്‍..)| 
 പോര്‍ത്തുഗീസ് - ഏകതാളം
അനുഗ്രഹത്തോടെ ഇപ്പോള്‍ - അയയ്ക്ക
അടിയാരെ യഹോവായേ
മനസ്സിലിവുടയ മഹോന്നത പരനേ
വന്ദനം നിനക്കാമേന്‍
         2
കരുണായിന്‍ ആസനത്തില്‍ - നിന്നു
കൃപ അടിയങ്ങള്‍ മേല്‍
വരണം എല്ലായ്പ്പോഴും 
ഇരിക്കണം രാപ്പകല്‍ 
വന്ദനം നിനക്കാമേന്‍
         3
തിരുസമാധാന വാക്യം - ദാസരില്‍
സ്ഥിരപ്പെടാന്‍ അരുള്‍ക ഇപ്പോള്‍
അരുമ നിന്‍ വേദത്തെ അരുളിയ പരനേ
ഹാലെലൂയാ ആമേന്‍| 
ഹിന്ദുസ്ഥാന്‍ - ആദിതാളം
             പല്ലവി
താ താ യേശുനാഥാ - ശുഭ മംഗളം
           ചരണങ്ങള്‍
ഏതനുഗ്രഹങ്ങള്‍ക്കും - ഏകകാരണന്‍ നീയേ
പാതകങ്ങള്‍ ക്ഷമിക്കും - പരനേ രക്ഷാകരനേ (താ..)
            2
അവനീപരങ്ങളിലും - ആധിപത്യം നിനക്കേ
ശുഭ മംഗളം തരിക - ത്വരിതം രക്ഷാകരനേ (താ..)
            3
ഇഹത്തിലും പരത്തിലും ഇമ്മാനുവേലാം ഈശോ
മഹത്വമാര്‍ഗ്ഗം ശരണം - മംഗലോദയം ശുഭം (താ..)| 
Praise
മാനം സ്തോത്രം അധികാരം
 കര്‍ത്താവിനു ലഭിക്കേണം;
 യേശുക്രിസ്തു രക്ഷിതാവ്
  ഹല്ലെലൂയ ഹല്ലെലൂയ
 ഹല്ലെലൂയാ സ്തുതിപ്പിന്‍| 
കാപി - ആദിതാളം
                 പല്ലവി
     വാ രക്ഷകാ - ഇക്കൂട്ടത്തിങ്കല്‍
     വാ രക്ഷകാ - ഇക്കൂട്ടത്തിങ്കല്‍ - നീ
               ചരണങ്ങള്‍
1. പാപികളായീടും നിന്‍ - ദാസര്‍ മദ്ധ്യേ വന്നു
  ആത്മവരം ചൊരിഞ്ഞീടുവാനായ് - (വാ..)

2. ഓരോരോ ഉള്ളമതി - ലാത്മവെള്ളം നിറഞ്ഞു
  വന്‍ നദികള്‍ ഇന്നൊഴുകീടുവാന്‍ - (വാ..)

3. ലോകത്തെ വേര്‍പിരിഞ്ഞു - വേതാളത്തോടെതിര്‍ത്തു
  പാപികളെ നിന്നോടണപ്പാന്‍ - (വാ..)

4. നീചരാം ഞങ്ങളുടെ - യാചന കേട്ടു തിരു -
  വായ്മൊഴി പോലിന്നേരത്തില്‍ നീ - (വാ..)

5. പാര്‍ത്തു വിളിച്ചീടുമീ - പ്പാതകരില്‍ കനിഞ്ഞു
  പ്രാര്‍ത്ഥന കേട്ടരുള്‍ തരുവാന്‍ - (വാ..)| 
ക്യാല്‍ - അടതാള ചായ്പ് 
                 പല്ലവി
  പരനേ നിന്‍ തിരുമുമ്പില്‍ - വരുന്നോരീ സമയേ
  ശരിയായ് പ്രാര്‍ത്ഥന ചെയ്‌വാന്‍ - കൃപയെ തന്നരുള്‍ക
                   ചരണങ്ങള്‍
1. ഉരുകിയിന്നടിയാര്‍ നി-ന്നോടു യോജിച്ചിടുവാന്‍
  തരിക നിന്നാത്മാവെ - പുതുമാരി പോലെ

2. ഞരങ്ങി ഞങ്ങളിന്‍ പേര്‍ക്കാ-യിരന്നീടുന്നവനേ
  വരികിന്നീയടിയാരില്‍ - ചൊരിക നിന്‍ വരങ്ങള്‍

3. അനുഗ്രഹമുറിയിന്‍ പൂ-ട്ടുകള്‍ താനേ തുറപ്പാന്‍
  മനസ്സിന്നേശുവിനോടു - ലയിപ്പാനായരുള്‍ക

4. ഉണര്‍ത്തിക്കും വരമെല്ലാം - ക്ഷണം തന്നീടണമേ
  തുണ നീയെന്നിയെ വേറി - ല്ലറിഞ്ഞു നല്‍കണമേ

5. പരമാനന്ദമോദം വന്നകമേ തിങ്ങണമേ
  പരനാം നിന്നോടാനന്ദിച്ചിടുവാന്‍ നല്‍കണമേ (പരനേ..)| 
കാപി - ആദിതാളം
     "വരിക നാഥാ" - എന്ന രീതി
                പല്ലവി
    തരിക ദേവാ നിന്നാത്മദാനം -
    തരിക ദേവാ നിന്നാത്മദാനം 
              ചരണങ്ങള്‍
1. തുറന്നു പ്രതിഷ്ഠിക്കുന്നേന്‍ ഹൃദയത്തെ മുഴുവന്‍
  നിറയ്ക്ക നാഥാ നിന്നാത്മാവിനാല്‍ - (തരിക..)

2. വിശ്വസിച്ചാശയോടെ യാചിക്കുന്നീയടിയാന്‍ 
  യേശുമൂലം അളവില്ലാതിപ്പോള്‍ - (തരിക..)

3. തീജ്ജ്വാലപോലെന്നുള്ളില്‍ നിന്നാത്മവരം നല്‍ക
  കുറവുകളെ കാണിച്ചീടുക - (തരിക..)

4. ലോകാന്ധകാരത്തില്‍ നിന്‍ സത്യവെളിച്ചമായി
  പ്രകാശിപ്പാന്‍ ശുദ്ധിചെയ്കയെന്നെ - (തരിക..)

5. ദാഹിച്ചപേക്ഷിക്കുമെനിക്കാത്മജലം നല്‍കി
  സ്നേഹമോടെ ജീവിപ്പിക്കുക - (തരിക..)| 
'യേശുവേ നിന്‍റെ രൂപമീയെന്‍റെ'
        എന്ന രീതി
അതിരാവിലെ യേശുവേ, നിന്‍റെ
പാദത്തില്‍ ഞാന്‍ വന്നെത്തുമ്പോള്‍
എന്നെ നീ ചേര്‍ത്തു രക്ഷിച്ചീടുക
എന്‍റെ നാഥനേ, ഈശനേ.
           2
പൂര്‍വ്വപിതാവാം അബ്രഹാം മോദം
രാവിലെ ദൈവസന്നിധൌ
വാണപോലിന്നു [1]ത്വല്‍പ്രീയം തന്നു
വാണിടാന്‍ കൃപ നല്‍കുകേ.
           3
യാക്കോബും അതിരാവിലെ നിന്നെ
നീക്കമില്ലാതെ വന്ദിച്ചു
പെനിയേലില്‍ വെച്ചവന്‍ ദൈവ
അനുഗ്രഹങ്ങള്‍ പ്രാപിച്ചപോല്‍.
           4
സീനായി മല തന്നില്‍ ചെന്നുടന്‍
ദൈവദര്‍ശനം ചെയ്യുവാന്‍
ബദ്ധപ്പെട്ടോടി രാവിലെ മോശ
ഓര്‍ക്കുമോ? എന്‍റെ ആത്മാവേ
           5
യിസ്രായേല്യരെ യോശുവാ ഭക്തന്‍
യോര്‍ദ്ദാനാറു കടത്തുവാന്‍,
രാവിലോടീടും കാഴ്ച കാണുക
[2]കാണിനേരമെന്നാത്മാവേ.
           6
ദൈവപുത്രനാം യേശുരക്ഷകന്‍
അതിരാവിലെയുണര്‍ന്നു,
[3]നിര്‍ജ്ജനസ്ഥലേ പ്രാര്‍ഥിപ്പാന്‍ പോയി
കണ്ടുണരുക ആത്മാവേ.
           7
ആത്മാവേ, നീയും ചിന്തിച്ചീക്ഷണം
ഒന്നുതീരുമാനിക്കുക
യേശുവേ നിന്നെ രാവിലെയെന്നും
എതിരേല്‍ക്കുമുണര്‍ന്നു ഞാന്‍.

[1]അങ്ങയോടുള്ള സ്നേഹം
[2]അല്പനേരം
[3]ആളൊഴിഞ്ഞ സ്ഥലം| 
 "യേശുമഹേശാവിഭോ"
        എന്ന രീതി
            പല്ലവി
ആശിഷമരുളേണമേ - യേശുമഹേശാ
ആശിഷമരുളേണമേ
          ചരണങ്ങള്‍
ആശയോടിതാ നിന്‍റെ ദാസരാമടിയങ്ങള്‍
ഈശനേ തിരുപ്പാദെ ആശയായ്‌ വന്നീടുന്നേ (ആശിഷ..)
           2
രണ്ടോ മൂന്നോ പേര്‍ നിന്‍റെ നാമത്തില്‍ കൂടീടുകില്‍
വന്നീടുമവര്‍ മദ്ധ്യേയെന്നുര ചെയ്തവനേ (ആശിഷ..)
           3
ശുദ്ധഹൃദയം തന്നില്‍ വാണീടും പരമേശാ!
ഏകണം പരിശുദ്ധ മാനസം അടിയാര്‍ക്കു (ആശിഷ..)
           4
തന്നെത്താന്‍ ഞങ്ങള്‍ക്കായി ഏല്പിച്ച - പ്രേമകാന്താ!
അരുളേണം സ്വയയാഗമാത്മാവീയടിയാര്‍ക്കു (ആശിഷ..)| 
 ഇംഗ്ലീഷ് - ആദിതാളം
            പല്ലവി
വരിക സുരാധിപ- പരമപരാ - നിന്‍
കരുണാസനം വഴി-യായ്‌ സഭയില്‍
          അനുപല്ലവി
ഒരുമനസ്സോടു നിന്‍ തിരുഭവനേ
[1]പരിചോടടിയാര്‍ -വരുന്നതു- കാണ്‍ (വരിക..)
          ചരണങ്ങള്‍
ഭക്തിയോടടിയര്‍ നിന്‍ തൃപ്പാദത്തില്‍
പ്രാര്‍ത്ഥന ചെയ്തു വരം ലഭിപ്പാന്‍
നിത്യവും നിന്‍ പരി - ശുദ്ധാത്മാ
ശക്തി തന്നരുളാന്‍ - ഭജിച്ചിടുമ്പോള്‍ (വരിക..)
           2
തിരുമനസ്സിനെക്കുറി-ച്ചൊരു മനസ്സായ്‌
ഇരുവരോ മൂവരോ - വരുന്നിടത്തില്‍
കരുണയോടെ എഴു-ന്നരുളുമെന്നു
തിരുവചസ്സരുളിയ - പരമസുതാ (വരിക..)
           3
വന്നടിയാരുടെ - കന്മഷവും
തിന്മയശേഷവും - ദുര്‍മനസ്സും
ഒന്നോടശേഷവും - നീക്കിടേണം
എന്നും മോക്ഷേ - അടിയാര്‍ നില്പാന്‍ (വരിക..)
           4
ദൂതരുടെ സ്തുതി-യില്‍ വസിക്കും
നീതിസ്വരൂപനാം - യഹോവായ്ക്കും
ഭൂതല രക്ഷക - മശിഹായ്ക്കും
പരിശുദ്ധാത്മാ-വിനും സ്തോത്രം (വരിക..)

[1]ഭംഗിയോടെ| 
ഡപ്പ - മുറിയടന്ത
(അതിരാവിലെ തിരുസന്നിധി-
      എന്നപോലെ)
         പല്ലവി
പരനേ തിരുമുഖ ശോഭയിന്‍
കതിരെന്നുടെ ഹൃദയെ
നിറവാന്‍ കൃപയരുളേണമീ
ദിവസാരംഭ സമയെ
       ചരണങ്ങള്‍
         1
ഇരുളിന്‍ ബലമഖിലം മമ
നികടെ[1] നിന്നങ്ങൊഴിവാന്‍
പരമാനന്ദ ജയകാന്തിയെന്‍
മനതാരിങ്കല്‍ പൊഴിവാന്‍ (പരനേ..)
         2
പുതുജീവനില്‍ വഴിയേ മമ!
ചരണങ്ങളിന്നുറപ്പാന്‍
അതിശോഭിത കരുണാഘന[2]-
മിഹമാം വഴി നടത്താന്‍ (പരനേ..)
         3
ഹൃദയെ തിരുകരമേകിയ
പരമാമൃത ജീവന്‍
പ്രതിവാസരം[3] വളര്‍ന്നേറ്റവും
ബലയുക്തമായ് ഭവിപ്പാന്‍ (പരനേ..)
         4
പരമാവിയില്‍ തിരുജീവനിന്‍
മുളയീയെന്നില്‍ വളര്‍ന്നി-
ട്ടരിസഞ്ചയ നടുവില്‍ നിന്‍റെ
ഗുണശക്തികള്‍ വിളങ്ങാന്‍ (പരനേ..)
         5
മരണം വരെ സമരാങ്കണ
മതില്‍ ഞാന്‍ നിലനിന്നി-
ട്ടമര്‍ ചെയ്തെന്‍റെ നിലകാക്കുവാന്‍
തവ സാക്ഷിയായിരിപ്പാന്‍ (പരനേ..)
         6
അമിതാനന്ദ മുഖശോഭന
നിലയേ വന്നങ്ങണവാന്‍
അവിടെന്നുടെ പ്രീയനോടൊത്തു
യുഗകാലങ്ങള്‍ വസിപ്പാന്‍ (പരനേ..)

[1]സമീപം
[2]കരുണയാകുന്ന മേഘം
[3]ദിനന്തോറും| 
"അരുണോദയം ജപിക്കിറേന്‍" - എന്ന രീതി
                          പല്ലവി
    അരുണോദയ പ്രാര്‍ത്ഥന - കൃപയായ്‌ നാഥാ കേള്‍ക്കണേ
    ആത്മവരം നല്‍കണേ - എന്‍ യേശുവേ
                        ചരണങ്ങള്‍
1. കരുണയോടു കഴിഞ്ഞരാത്രി സൂക്ഷിച്ചെന്നെ ദൈവമേ
  കരങ്ങള്‍ കൂപ്പി സ്തോത്രം ചെയ്യുന്നു - എന്‍ യേശുവേ
  ശിരസ്സു നമിച്ചു സ്തോത്രം ചെയ്യുന്നു (അരുണോ..)

2. ഈ ദിവസം ഞാന്‍ കാണ്മാനായ്‌ എന്നില്‍ കനിഞ്ഞ ദൈവമേ
  ഇതിനെ ഓര്‍ത്തു സ്തോത്രം ചെയ്യുന്നു - എന്‍ യേശുവേ
  നന്ദിയോടെ സ്തോത്രം ചെയ്യുന്നു (അരുണോ..)

3. ആദിത്യന്‍ ഭൂലോകെ നിത്യം ശോഭിച്ച പോലെ
  കര്‍ത്താവേ പ്രകാശിക്കേണമേ - എന്‍ യേശുവേ
  നിത്യവും പ്രകാശിക്കേണമേ (അരുണോ..)| 
ഡപ്പാ - മുറിയടന്ത
       പല്ലവി
അതിരാവിലെ തിരുസന്നിധൌ
അണയുന്നൊരീ സമയേ
അതിയായ് നിന്നെ സ്തുതിപ്പാന്‍ കൃപ
അരുള്‍ക യേശുപരനേ
     ചരണങ്ങള്‍
രജനീയതിലടിയാനെ നീ
സുഖമായ് കാത്ത കൃപയ്ക്കായ്
ഭജനീയമാം തിരുനാമത്തി-
ന്നനന്തം സ്തുതി മഹത്വം (അതിരാവിലെ..)
        2
എവിടെല്ലാമീ നിശയില്‍ മൃതി
നടന്നിട്ടുണ്ടു പരനേ!
അതില്‍ നിന്നെന്നെ പരിപാലിച്ച
കൃപയ്ക്കായ് സ്തുതി നിനക്കേ (അതിരാവിലെ..)
        3
നെടുവീര്‍പ്പിട്ടു കരഞ്ഞീടുന്നു
പല മര്‍ത്യരീസമയേ
അടിയനുള്ളില്‍ കുതുകം തന്ന
കൃപയ്ക്കായ് സ്തുതുതി നിനക്കേ (അതിരാവിലെ..)
        4
കിടക്കയില്‍ വെച്ചരിയാം[1] സാത്താ-
നടുക്കാതിരിപ്പതിനെന്‍
അടുക്കല്‍ ദൂതഗണത്തെ കാവ-
ലണച്ച കൃപയനല്പം (അതിരാവിലെ..)
        5
ഉറക്കത്തിനു സുഖവും തന്നെ-
ന്നരികെ നിന്നു കൃപയാല്‍
ഉറങ്ങാതെന്നെ ബലമായ് കാത്ത
തിരുമേനിക്കു മഹത്വം (അതിരാവിലെ..)
        6
അരുണന്‍ ഉദിച്ചുയര്‍ന്നിക്ഷിതി-
[2]ദ്യുതിയാല്‍ വിളങ്ങീടുംപോല്‍
പരനേയെന്‍റെയകമേ [3]വെളി-
വരുള്‍ക തിരുകൃപയാല്‍ (അതിരാവിലെ..)

[1]ശത്രുവായ സാത്താന്‍
[2]പ്രകാശം
[3]ഉള്ളില്‍| 
ഉഷഃകാലം നാം എഴുന്നേല്‍ക്കുക
പരനേശുവെ സ്തുതിപ്പാന്‍
ഉഷഃകാലമെന്താനന്ദം നമ്മള്‍
പ്രീയനോടടുത്തീടുകില്‍ 
        2
ഇതുപോലൊരു പ്രഭാതം നമു-
ക്കടുത്തീടുന്നു മനമേ!
ഹാ! എന്താന്ദം പ്രിയന്‍ ശോഭിത
സൂര്യനായ്‌ ഭൂവില്‍ വരുന്നാള്‍ 
        3
നന്ദിയാലുള്ളം തുടിച്ചീടുന്നു
തള്ളയാമേശു കാരുണ്യം
ഓരോന്നോരോന്നായ്‌ ധ്യാനിപ്പാനിതു
നല്ല സന്ദര്‍ഭമാകുന്നു 
        4
ഇന്നലെ ഭൂവില്‍ പാര്‍ത്തിരുന്നവ-
രെത്രപേര്‍ ലോകം വിട്ടുപോയ്
എന്നാലോ നമുക്കൊരുനാള്‍കൂടെ
പ്രിയനെ പാടി സ്തുതിക്കാം 
        5
കൊടുങ്കാറ്റുണ്ടീ വനദേശത്തെന്‍
പ്രിയനെ എന്നെ വിടല്ലേ
കൊതിയോടു ഞാന്‍ വരുന്നേ-
എന്‍റെ സങ്കടമങ്ങു തീര്‍ക്കണെ! 
{
        6
നഗ്നനായി ഞാന്‍ ലോകത്തില്‍ വന്നു
നഗ്നനായിത്തന്നെ പോകുമെ
ലോകത്തിലെനിക്കില്ലയാതൊന്നും
എന്‍റെ കൂടന്നു പോരുവാന്‍ 
        7
ഹാ! എന്‍ പ്രിയന്‍റെ പ്രേമത്തെയോര്‍-
ത്തിട്ടാനന്ദം, പരമാനന്ദം!
ഹാ! എന്‍പ്രിയനാ പുതുവാനഭൂ
ദാനം ചെയ്തതെന്താനന്ദം! 
        8
മരുവില്‍ നിന്നു പ്രിയന്മേല്‍ ചാരി
വരുന്നൊരിവള്‍ ആരുപോല്‍
വനത്തില്‍ കൂടെ പോകുന്നെ ഞാനും
സ്വന്ത രാജ്യത്തില്‍ ചെല്ലുവാന്‍| 
ഇംഗ്ലീഷ് - ആദിതാളം
'വന്ദനം യേശുപരാ' - എന്ന രീതി
            പല്ലവി
ഇന്നു പകല്‍ മുഴുവന്‍ - കരുണയോ-
    ടെന്നെ സൂക്ഷിച്ചവനേ
നന്ദിയോടെ തിരുനാമ-ത്തിന്നു സദാ
    വന്ദനം ചെയ്തിടുന്നേന്‍
          ചരണങ്ങള്‍
അന്നവസ്ത്രാദികളും - സുഖം ബല
    മെന്നിവകള്‍ സമസ്തം
തന്നടിയാനെ നിത്യം - പോറ്റീടുന്ന
    ഉന്നതന്‍ നീ പരനേ - (ഇന്നു..)
           2
മന്നിടം തന്നിലിന്നും പലജനം
    ഖിന്നരായ് മേവിടുമ്പോള്‍
നിന്നടിയാനു സുഖം - തന്ന കൃപ
    വന്ദനീയം പരനേ - (ഇന്നു..)
           3
തെറ്റുകുറ്റങ്ങളെന്നില്‍ - വന്നതള
    വറ്റ നിന്‍റെ കൃപയാല്‍
മുറ്റും ക്ഷമിക്കേണമേ - അടിയനെ
    ഉറ്റു സ്നേഹിച്ചവനേ - (ഇന്നു..)
           4
എന്‍ കരുണേശനുടെ - ബലമെഴും
    തങ്കനാമമെനിക്കു
സങ്കേത പട്ടണമാം - അതിലകം
    ശങ്കയെന്യേ വസിക്കും - (ഇന്നു..)
           5
വല്ലഭന്‍ നീ ഉറങ്ങാ -തടിയാനെ
    നല്ലപോല്‍ കാത്തിടുമ്പോള്‍
ഇല്ലരിപുഗണങ്ങള്‍ [1] - ക്കധികാരം
    അല്ലല്‍ പെടുത്തീടുവാന്‍ - (ഇന്നു..)
           6
ശാന്തതയോടു കര്‍ത്താ - തിരുമുന്നില്‍
    ചന്തമായിന്നുറങ്ങി
സന്തോഷമോടുണരേണം- ഞാന്‍ തിരു
    കാന്തി കണ്ടുല്ലസിപ്പാന്‍ - (ഇന്നു..)

[1]ശത്രുക്കളുടെ കൂട്ടം| 
Abide with me
ഹാ നേരം വൈകി അന്തിയായിതേ,
കര്‍ത്താവേ പാര്‍ക്കുകെന്‍റെ കൂടവേ;
അന്യാശ്രയാശ്വാസങ്ങള്‍ പോകയില്‍
അനാഥ നാഥാ പാര്‍ക്കെന്നരികില്‍
           2
എന്‍ ആയുഷ്ക്കാലം ഓടിപ്പോകുന്നു,
ഈ ലോക ശ്രീയും വാടിമങ്ങുന്നു;
എന്‍ ചുറ്റും സര്‍വ്വവും ക്ഷയിക്കയില്‍
മാറാത്ത നാഥാ പാര്‍ക്കെന്നരികില്‍
           3
ഈ രാവു പോയ്‌ പ്രഭാതവും വരും
നിന്നാലും അന്തികേ ആ നേരവും;
ഒന്നിനും പോരാ ഞാന്‍ നല്‍ കാലത്തില്‍
പോലും; എന്‍ നാഥാ പാര്‍ക്കെന്നരികില്‍
           4
വേണം നിന്‍ സാന്നിദ്ധ്യം നിരന്തരം;
നിന്‍ കാരുണ്യം ജയത്തിനെന്‍ ബലം
എന്നെ നടത്താന്‍ ആര്‍ ഈ ഭൂമിയില്‍
നിന്‍ തുല്യന്‍? നാഥാ പാര്‍ക്കെന്നരികില്‍
           5
ഓരോ പരീക്ഷ എന്‍റെ ജീവനില്‍
ബാധിച്ചെന്നെ നിന്‍ സ്വച്ഛപാതയില്‍
നിന്നകറ്റായ്_വാന്‍ എന്നെ പ്രീതിയില്‍
കാത്താലും നാഥാ പാര്‍ക്കെന്നരികില്‍
           6
എന്‍ മൃത്യു നാളില്‍ ക്രൂശു കാട്ടുക,
ആ അന്ധകാരെ ആകുകെന്‍ പ്രഭ;
ഭൂഛായ നീങ്ങും നിത്യതേജസ്സില്‍,
ജീവന്‍, ചാവിലും പാര്‍ക്കെന്നരികില്‍| 
"വന്നിടേണം യേശു നാഥാ"
       എന്ന രീതി
1. സന്ധ്യകാലമായിതാ, എന്‍
  ബന്ധുവാം ശ്രീയേശുവേ
  അന്തികെ നീ വന്നു വസിച്ചീ-
  ടേണം, എന്‍ രക്ഷകാ.

2. ബന്ധുവായ് നീ നിന്നീടില്‍
  എനിക്കു ദോഷമൊന്നുമേ
  എന്തു സംഭവിച്ചെന്നാലും
  വന്നിടില്ല, നിശ്ചയം.

3. ഇക്കഴിഞ്ഞതാം പകലിന്‍
  ഭാരം തീര്‍ത്തു മോദമായ്
  തക്ക നിദ്ര തന്നു ആ - 
  ശ്വസിപ്പിക്കേണം ദൈവമേ.

4. കഷ്ടങ്ങള്‍, രോഗങ്ങള്‍,
  ദുഷ്ടസ്വപ്നങ്ങള്‍ പരീക്ഷകള്‍
  പെട്ടെന്നുണ്ടാകും മരണം
  ഒക്കെ നീക്കു രക്ഷകാ.

5. വന്നുപോയ പാപദോഷ-
  മൊക്കെയും ക്ഷമിച്ചു നീ
  ഇന്നനുഗ്രഹിക്ക എന്നെ
  യേശുവേ നിന്‍ നാമത്താല്‍

6. കാവലായ് അയയ്ക്ക, യേശു
  നാഥനേ, നിന്‍ ദൂതനെ
  രാവിലെ ഉണര്‍ന്നു ഞാന്‍
  സ്തുതിക്കും നിന്നെ, പ്രീയനേ| 
ശങ്കരാഭരണം - ആദിതാളം
  "വാരുമയ്യാ പോതകരേ"
       എന്ന രീതി
വന്നീടുക സല്‍ഗുരുവേ
പാര്‍ത്തീടുക രാത്രിനേരം;
ചേര്‍ന്നീടുക ഞങ്ങളോട്
കഴിച്ചിടാമേ നാമത്താഴം
         2
സൂര്യപ്രഭ നീങ്ങിപ്പോയി 
പ്രിയനേ നീ വന്നീടുക!
രാത്രികാലം കാത്തിരിക്കാം
ഉത്തമനേ കരുണ ചെയ്ക.
         3
കളത്രമാം നിന്‍ തിരുസഭയെ
വളര്‍ത്തീടുക ലോകമെങ്ങും,
പാപമെല്ലാം പരിഹരിച്ച്
ഭാഗ്യമേകി ഭരിച്ചിടേണം.| 
കാപി - ഏകതാളം
              പല്ലവി
       യേശുനായകനേ സ്വാമി
       ദാസരോടീ രാവില്‍ -
       പാര്‍ത്തരുളേണമേ
            ചരണങ്ങള്‍
പാപങ്ങള്‍ ഈ പകല്‍ - അടിമകള്‍ ചെയ്തവ
പാപികള്‍ക്കു ക്ഷമിച്ചു - കല്പിക്ക സമാധാനം (യേശു..)
             2
ആപത്തനര്‍ത്ഥങ്ങളും - അടുത്തു വരാതെ നീ
അലിവോടീ അടിയാരെ- കാത്തരുളേണമേ (യേശു..)
             3
ദീനദുഃഖങ്ങള്‍ ഭയ-ങ്കര സ്വപ്നങ്ങളും മറ്റും
ചേര്‍ന്നു വരാതെ സ്വാമീ- ദാസരെ കാത്തരുള്‍ (യേശു..)
             4
സ്വസ്ഥനിദ്രയരുളി - സുഖബലത്തോടു വീണ്ടും
സ്തുതിച്ചു നിന്‍ ഹിതം ചെയ്‌വാ-നുണര്‍ത്തിയരുളേണമേ (യേശു..)| 
പന്തുവരാളി - ആദിതാളം
          പല്ലവി
രാവിലെന്നെ രക്ഷിക്ക -
   കരുണയോടീ
രാവിലെന്നെ രക്ഷിക്ക
        അനുപല്ലവി
രാവിലെന്നെ യേശു-ദേവാ കാത്തു ദുരാ-
ത്മാവിന്‍ വഴികളില്‍ - ഞാന്‍
വീഴാതെ കണ്ടീ - (രാവിലെന്നെ..)
        ചരണങ്ങള്‍
കൂരിരുളാകും രാജന്‍ - പ്രജകളുമാ-
യാരവാരത്തോടിതാ - വരുന്നു നിദ്രാ-
ഭാരമെന്നില്‍ വീഴു-ന്നേരമഗ്നിത്തൂണി-
ലേറിവന്നു ചുറ്റും - നീ പ്രകാശം തന്നീ - (രാവിലെന്നെ..)
          2
സോദോമിലുള്ള ജനം വിരഞ്ഞു വന്നു
ലോത്തിന്‍ വീടഴിപ്പാനായ് - വളഞ്ഞ വണ്ണം
ഭൂതങ്ങളൊരുമി - ച്ചാര്‍ത്തിതാ വരുന്നു
നാഥാ കനിഞ്ഞു നിന്‍ ദൂതരെ അയച്ചീ - (രാവിലെന്നെ..)
          3
രാഗാദികളാകുന്ന-ഫെലിസ്ത്യരെഴു
ന്നാകെ വരുന്നിതാ നിന്‍-നിയമപ്പെട്ടി-
യാകുമെന്നാത്മാമി-താക്രമിക്കാതെക-
ണ്ടേക യൂദകുല-ശേഖരാ[1] സൂക്ഷിച്ചീ - (രാവിലെന്നെ..)
          4
യേശുദേവാ രാവതും-
പകല്‍ പോലെ -പ്ര-
കാശിക്കുന്നു നിനക്കു - ഇരുളതും പ്ര-
കാശവുമൊരുപോ-ലെ ശരി
കൂരിരു-ളേശുന്നില്ല നിന്നെ-ലേശവുമതാലീ - (രാവിലെന്നെ..)| 
1. ആശ്വാസം മാ സന്തോഷം
    നിറഞ്ഞ നാള്‍ ഇതേ,
  സന്താപം മനഃക്ലേശം
    നീക്കീടും തൈലമേ,
  ഇന്നാള്‍ ഭൂലോകരെല്ലാം
    ത്രിയേക ദൈവത്തെ
  പുകഴ്ത്തി സ്തോത്രം ചെയ്തു
    ആരാധിച്ചീടുന്നേ.

2. ഇന്നാളില്‍ ആദ്യം ശോഭ
    നിന്‍ വാക്കിനാല്‍ വന്നു
  ഇന്നാളില്‍ രക്ഷിതാവു
    ചാവില്‍ നിന്നുയിര്‍ത്തു,
  ഇന്നാളില്‍ പെന്തെക്കോസ്തില്‍
    ആത്മാവു ഇറങ്ങി
  ഈ മൂന്നു ദിവ്യശോഭ
    ഇന്നാളില്‍ ഉണ്ടായി.

3. ഇന്നാളില്‍ സ്വര്‍ഗ്ഗമന്നാ
    എങ്ങും വീണിടുന്നേ,
  എല്ലാ സഭകളോടും
    നിന്‍ ദൂതു പോകുന്നേ;
  നിന്‍ സത്യ സുവിശേഷം
    കേള്‍ക്കുന്നിടത്തെല്ലാം
  നിന്‍ കൃപയിന്‍ ആശ്വാസം
    ഒഴുകിടുന്നതാം.

4. ഈ സ്വസ്ഥനാളില്‍ നിന്നും
    കൃപ ലഭിച്ചു നാം
  വിശുദ്ധാത്മാക്കളോടു
    സംസര്‍ഗ്ഗം ചെയ്തിടാം;
  പിതാ കുമാരനെന്നും
    വിശുദ്ധാത്മാവിനും
  സഭയിന്‍ നന്ദിയാലേ
    ശ്രേയസ്സുണ്ടാകണം.| 
ആനന്ദഭൈരവി - ആദിതാളം
              പല്ലവി
കര്‍ത്തനേ ഈ ദിനം നിന്‍റെ-ഉത്തമ മണവാട്ടിയാം
സത്യസഭാമദ്ധ്യേ വന്നി-ങ്ങെത്തുക വേഗം
            അനുപല്ലവി
മൃത്യുവെ ഇന്നാളില്‍-വെന്നുയിര്‍ത്തെഴുന്നാദി സര്‍പ്പത്തിന്‍
മസ്തകം തകര്‍ത്ത യൂദാ-ഗോത്ര സിംഹാധിപനാകും- (കര്‍ത്തനേ..)
            ചരണങ്ങള്‍
1. ആറു ദിനങ്ങള്‍ കൊണ്ടധി-കാരവചനത്താലെല്ലാം
  പാരിടമതിങ്കല്‍ പട-ച്ചോരു നാഥനേ
  കാരണഭൂതനാം നിന്നെ-നേരോടു നരര്‍ സേവിപ്പാന്‍
  ചാരുതരമേഴാം-ദിനം-പൂരണമായ് ശുദ്ധിചെയ്ത- (കര്‍ത്തനേ..)

2. അപ്പനേ നിന്‍റെ വേദത്തിന്‍-ചൊല്പടിപ്രകാരമിന്നും
  എപ്പൊഴുതും നടന്നു ധ്യാ-നിപ്പതിന്നായി
  ഉള്‍പ്പരിതാപങ്ങള്‍ നീക്കി-സല്‍പ്രമോദമുള്ളിലാക്കി
  അല്പരാമടിയങ്ങള്‍ക്കു-കെല്‍പു തന്നീടുവാനായി- (കര്‍ത്തനേ..)

3. നിന്നുടയ വേദത്തില്‍ നി-ന്നുന്നതാതിശയങ്ങള്‍ കാ-
  ണുന്നതിനെങ്ങള്‍ കണ്ണുക-ളിന്നു തുറക്ക
  ഇന്നു കേള്‍ക്കുന്ന കാര്യങ്ങ-ളൊന്നൊഴിയാതെ കണ്ടുള്ളം
  തന്നില്‍ വീണു പതിയുന്ന-തിന്നു തുണപ്പതിന്നായി- (കര്‍ത്തനേ..)

4. ദുഷ്ടലോകം ജഡം പിശാ-ചിട്ടിരിക്കുന്ന കണികള്‍
  കഷ്ടമടിയങ്ങള്‍ക്കയ്യോ-ഇഷ്ട നാഥനേ
  നഷ്ടവലയില്‍ വീണക-പ്പെട്ടു നശിച്ചീടാതെക-
  ണ്ടിഷ്ടമോടടിയങ്ങള്‍ക്കു-നീട്ടുക തൃക്കൈകള്‍ വേഗം- (കര്‍ത്തനേ..)

5. നിന്നുടെ ദാസര്‍ പ്രാര്‍ത്ഥിച്ചീ-ടുന്നതിന്നും പ്രസംഗിച്ചീ
  ടുന്നതിന്നും നിന്നാത്മാവെ-ഇന്നു നല്‍കുക
  ഇന്നവരുടെ സേവ നിന്മുന്നിലതിപ്രീയമായ് വി-
  ളങ്ങുവതിന്നു തുണപ്പാ-നുന്നതങ്ങളില്‍ നിന്നഹോ- (കര്‍ത്താവേ..)| 
There shall be showers of blessing
1. ആശിഷമാരിയുണ്ടാകും
        ആനന്ദ വാഗ്ദത്തമേ,
  മേല്‍ നിന്നു രക്ഷകന്‍ നല്‍കും
        ആശ്വാസകാലങ്ങളെ

  ആശിഷമാരി 
        ആശിഷം പെയ്യേണമേ,
  കൃപകള്‍ വീഴുന്നു ചാറി
        വന്മഴ താ ദൈവമേ.

2. ആശിഷമാരിയുണ്ടാകും
  വീണ്ടും നല്ലുണര്‍വുണ്ടാം,
  കുന്നു, പള്ളങ്ങളിന്മേലും
  കേള്‍ വന്മഴയിന്‍ സ്വരം - (ആശിഷ..)

3. ആശിഷമാരിയുണ്ടാകും
  ഹാ കര്‍ത്താ ഞങ്ങള്‍ക്കും താ,
  ഇപ്പോള്‍ നിന്‍ വാക്കിന്‍ പ്രകാരം
  നല്‍വരം തന്നീടുക - (ആശിഷ..)

4. ആശിഷമാരിയുണ്ടാകും
  എത്ര നന്നിന്നു പെയ്കില്‍,
  പുത്രന്‍റെ പേരില്‍ തന്നാലും
  ദൈവമേ ഇന്നേരത്തില്‍ - (ആശിഷ..)| 
8.7.8.7.
1. സംഘം കൂടി ഗീതം പാടി
  കുമ്പിടേണം യേശുവേ;
  തന്‍റെ രക്ഷ എന്നും നേടി
  സ്നേഹിക്കേണം നാഥനെ.

2. ശ്രേഷ്ഠഗീതം ഇന്നു പാടി
  ഘോഷിക്കേണം യേശുവെ;
  രക്ഷാഗീതം എന്നും പാടി
  സേവിക്കേണം കര്‍ത്തനെ.

3. അന്ധകാരം നീക്കിടുന്ന
  യേശു നീതി സൂര്യനാം;
  തന്‍പ്രകാശം ഏറ്റുണര്‍ന്നു
  കീര്‍ത്തിക്കേണം എന്നും നാം.

4. യേശുരാജ്യം ശക്തിയോടെ
  നാട്ടില്‍ എങ്ങും ആകേണം
  ആശയോടെ നാമും കൂടെ
  ആവതെല്ലാം ചെയ്യേണം.

5. ഹാലെലൂയ ഹാലെലൂയ
  യേശു രക്ഷിതാവിന്നു
  മാനം സ്തോത്രം അധികാരം
  യോഗ്യമേ കര്‍ത്താവിന്നു.| 
Revive The Work: O Lord
1. സാന്നിദ്ധ്യം ആകേണം
  കര്‍ത്താധി കര്‍ത്തനേ
  ഈ യോഗം ഇന്നു കേള്‍ക്കേണം
         നിന്‍ ശക്തി വാക്കിനെ

  ജീവന്‍ നല്‍കീടേണം
        വന്ദിക്കും നേരമേ,
  ആശീര്‍വാദം നല്‍കീടേണം
        കാരുണ്യ ദൈവമേ.

2. സാന്നിദ്ധ്യം ആകേണം
  നിന്‍ നാമം വാഴട്ടെ,
  നിന്‍ സ്നേഹം ഓരോ നെഞ്ചകം
  ജ്വലിച്ചു വീശട്ടെ - (ജീവന്‍ ..)

3. സാന്നിദ്ധ്യം ആകേണം
  നിന്‍ വാക്യം കേള്‍ക്കയില്‍
  നിന്‍ ആശീര്‍വ്വാദം നല്‍കേണം
  ജീവ വിശ്വാസത്തില്‍ - (ജീവന്‍ ..)

4. സാന്നിദ്ധ്യം ആകേണം
  നിന്‍ ആത്മശക്തിയും,
  മഹത്വം നിന്‍റേതാകേണം,
  ഞങ്ങള്‍ക്കു രക്ഷയും - (ജീവന്‍ ..)| 
Sweet hour of prayer.
         8 lines 8's.
1. അപേക്ഷ നേരം ഇന്‍പമാം
  വിചാരലോകെ നിന്നു ഞാന്‍
  പിതാവിന്‍ പാദം വന്ദിപ്പാന്‍
  എന്നാശ സര്‍വ്വം ചോദിപ്പാന്‍.
  എന്‍ തുന്‍പ ദുഃഖ കാലത്തില്‍
  അപേക്ഷ നേരം വന്നതാല്‍
  എന്‍ ഭാരം നീങ്ങിപ്പോയതില്‍
  [1]പരീക്ഷകണ്ണി തെറ്റിപ്പോയ്‌

2. അപേക്ഷനേരം ഇന്‍പമേ
  എന്‍ പ്രാര്‍ത്ഥന കരേറുമേ 
  വിശ്വസ്തനായ ദൈവമേ
  നീ ആശിഷം ചൊരിഞ്ഞുതേ
  വിണ്‍പാദം തേടി നമ്പുമേ
  നിന്‍ കാരുണ്യത്തില്‍ ചായുമേ
  എന്‍ ആധി നിന്നിലാക്കുമേ
  അപേക്ഷ നേരം കാക്കുമേ

3. അപേക്ഷ നേരം ഇന്‍പമേ
  ആശ്വാസം നിന്നിലാകട്ടെ
  [2]പിസ്ഗായിന്മേല്‍ കരേറുമേ
  എന്‍ വീട്ടിലേക്കു പോകുമേ
  ശരീരമാകും വസ്ത്രത്തെ
  വിട്ടെന്നും വാഴ്വിലാകുമേ
  ആകാശെ ഇന്‍പ നേരത്തെ
  സലാം ചെയ്തേറി പോകുമേ

[1]പരീക്ഷകന്‍റെ കുരുക്ക്
[2]മോശ കനാന്‍ കണ്ട നെബോ പര്‍വ്വതമിരിക്കുന്ന പ്രദേശം| 
 What a Friend we have in Jesus
         8.7.8.7.8.7.8.7.
1. പാപസങ്കടം താങ്ങീടാന്‍
  യേശു തക്ക സ്നേഹിതന്‍,
  ദൈവത്തോടു പ്രാര്‍ത്ഥിച്ചീടാന്‍
  സ്വാതന്ത്ര്യം തന്നത്ഭുതന്‍;
  നല്‍സമാധാനം വെടിഞ്ഞു
  വ്യര്‍ത്ഥമായ് നാം നോവുന്നു.
  ദൈവത്തോടു പ്രാര്‍ത്ഥിക്കാഞ്ഞു
  നാം അനര്‍ത്ഥം നേടുന്നു

2. ശോധന, പരീക്ഷ, പാടും
  നഷ്ടവും വന്നീടുമ്പോള്‍,
  ധൈര്യഹീനം വേണ്ട ചെറ്റും
  പ്രാര്‍ത്ഥിച്ചീടണം അപ്പോള്‍
  കൂടെ ദുഃഖിച്ചീടും പ്രിയന്‍
  യേശുവോടു തുല്യന്‍ ആര്‍?
  ശക്തികേടറിഞ്ഞ നാഥന്‍
  രക്ഷ നല്‍കും പ്രാര്‍ത്ഥിച്ചാല്‍

3. ക്ഷീണം ഭാരവും വിചാരം
  ആധിയും ഉണ്ടാകിലും
  പ്രീയ രക്ഷകന്‍ സങ്കേതം,
  പ്രാര്‍ത്ഥിച്ചാല്‍ രക്ഷാഫലം; 
  സ്നേഹിതര്‍ ദുഷിച്ചു തള്ളും
  കാലവും പ്രാര്‍ത്ഥിക്ക നീ,
  തൃക്കൈയില്‍ അണച്ചുകൊള്ളും
  അങ്ങാശ്വാസം കാണും നീ.| 
Even me
   8.7.8.7.6.7.
1. നാടുതോറും ആശീര്‍വാദം
  വര്‍ഷിക്കുന്നീക്കാലത്തില്‍
  ആത്മവര്‍ഷച്ചാറല്‍ മോദം
  നല്‍കണം ഇന്നേരത്തില്‍,
  എന്നിലും-എന്നിലും
  നല്‍കണം ഇന്നേരത്തില്‍

2. സര്‍വ്വദോഷി ആകകൊണ്ടു
  മാറി നീ പോയീടല്ലെ,
  ആശീര്‍വാദ മാരികൊണ്ടു
  രക്ഷിക്കാതെ പോകല്ലെ,
  എന്നെയും - എന്നെയും
  രക്ഷിക്കാതെ പോകല്ലെ

3. ആത്മജീവന്‍ ശക്തി സൌഖ്യം
  നല്‍കും ദൈവ ആത്മനേ
  നീ വരാഞ്ഞാല്‍ ഇല്ല ഭാഗ്യം
  നീ കടാക്ഷിക്കേണമേ,
  എന്നെയും-എന്നെയും
  നീ കടാക്ഷിക്കേണമേ.

4. വന്നെന്‍ പാടുകേടശേഷം
  നീക്കി ശുദ്ധന്‍ ആക്കുകേ,
  നിന്‍റെ രക്ഷയിന്‍ സന്തോഷം
  നല്‍കി കാത്തുകൊള്ളുകേ,
  എന്നിലും - എന്നിലും
  നല്‍കി കാത്തുകൊള്ളുകേ

5. ശക്തിഹീനന്‍ ഭാരത്തോടു
  വന്നു പ്രാര്‍ത്ഥിക്കുന്നിതാ,
  സ്വര്‍ഗ്ഗലോകം വിട്ടന്‍പോടു
  ഇന്നു നീ വന്നീടുക,
  എന്നിലും-എന്നിലും
  ഇന്നു നീ വന്നീടുക.| 
എന്‍ ആത്മാവിന്‍ സ്നേഹമേയ്പനേ,
എന്‍ ഹൃദയത്തിന്‍ ആനന്ദമേ,
ഇന്നു നിന്നോടു ചേരുവാന്‍ ഞാന്‍
വാഞ്ഛയോടു സമീപിക്കുന്നേന്‍

   വേണം വേണം വേണം
   പ്രാര്‍ത്ഥനയ്ക്കുത്തരം
   ദൈവമേ ഇഷ്ടമായതിനെ
   ഇപ്പോള്‍ കാണിക്ക, [1]ചെയ്‌വാന്‍ തയ്യാര്‍
        2
രക്ഷകനെ പിന്‍ ചെല്ലുന്ന
ആത്മാവിനുള്ളനുഗ്രഹങ്ങള്‍
അടിയാനുമരുളിയിന്നു
അപ്പനേ കേള്‍ക്ക പ്രാര്‍ത്ഥനകള്‍ - (വേണം..)
        3
പാപികള്‍ക്കു നിന്‍ സ്നേഹത്തെ
എന്‍ ക്രിയയാല്‍ ഞാന്‍ കാണിപ്പാന്‍
കാല്‍വരി ചിന്തയാല്‍ മനസ്സെ
അഭിഷേക്ക പോര്‍ ജയിപ്പാന്‍ - (വേണം..)
        4
എന്‍ ജീവന്‍റെ ദിവസമെല്ലാം
നിന്‍ പാതയില്‍ നടക്കാമെന്നു
ആഗ്രഹിച്ചെനിക്കുള്ളതെല്ലാം
തരുന്നേന്‍ ശക്തി തന്നീടേണം - (വേണം..)

[1]ദൈവത്തിന് ഹിതകരമായത് വെളിപ്പെടുത്തുക; അതു ചെയ്യാന്‍ ഞാന്‍ സന്നദ്ധനാണ്.| 
ശങ്കരാഭരണം - ചായ്പുതാളം
                     പല്ലവി
       കാരുണ്യസാഗരമേ - ദേവാ നിന്‍
       കരുണാസനേ വരേണമേ
                  അനുപല്ലവി
  ആരുവാനിരുവരോ - മൂവരോ എന്‍ നാമത്തില്‍ 
  ചേരുമോ അവിടെ ഞാന്‍ ചേരുമെന്നു ചോന്നപോലെ - (കാരുണ്യ..)
                  ചരണങ്ങള്‍
1. തിരുനാമം ഉരച്ചീടുവാന്‍, യോഗ്യത ഞങ്ങള്‍-
  ക്കൊരുവിധത്തിലുമില്ലയ്യോ
  തിരുസുതന്‍ യേശുമൂലം - പരിശുദ്ധാത്മാവെ തന്നു
  പെരും പാപികളാമെങ്ങള്‍ - മനസ്സുകള്‍ ശുദ്ധമാക്കി - (കാരുണ്യ..)

2. ലോക ചിന്തകളിനാലും, പലവിധമാം
  ദേഹചിന്തകളിനാലും
  ലോകപ്രഭുവാം പേയിന്‍ - മായ തന്ത്രങ്ങളാലും
  ആകുലപ്പെടും ഞങ്ങള്‍ - ശോകം തീര്‍പ്പതിന്നായി - (കാരുണ്യ..)

3. കായേന്‍ തന്‍ ബലിയാല്‍പ്പോലെ - ഞങ്ങളും നിന്നെ
  വായാല്‍ മാത്രം വണങ്ങാതെ
  മായമില്ലാതെ ഹാബേല്‍ -  ചെയ്ത ബലിപോല്‍ തന്നെ
  ഈയടിയാരും ചെയ്‌വാ-നിപ്പോളനുഗ്രഹിപ്പാന്‍ - (കാരുണ്യ..)| 
ആഹരി - ആദിതാളം
       "വരിക വരിക യേശു" - എന്ന രീതി
                      പല്ലവി
     ആത്മാവില്‍ പ്രാര്‍ത്ഥിപ്പാനീ സമയത്തില്‍
     ആത്മീയശക്തിയരുളേണം ദേവാ
                    ചരണങ്ങള്‍
1. ജീവാത്മാവിന്‍ മാരി ഞങ്ങള്‍ക്കയച്ചു
  ജീവജപം ചെയ്‌വാന്‍ നീ കൃപ ചെയ്ക (ആത്മാവില്‍ ..)

2. ബലഹീന ദാസര്‍ക്കു ബലം നല്‍കീടേണം
  ബലഹീന നാവെ നീ മാറ്റണം നാഥാ (ആത്മാവില്‍ ..)

3. വാനം തുറന്നേശുനാഥനേയിപ്പോള്‍
  മാനമേറും കൈയാലാശീര്‍വദിക്ക (ആത്മാവില്‍ ..)

4. പ്രാര്‍ത്ഥിക്കും വായെ നീ തൊട്ടടിയാര്‍ക്ക്
  പ്രാര്‍ത്ഥിപ്പാന്‍ വാക്കുകള്‍ നല്‍കണം നാഥാ! (ആത്മാവില്‍ ..)

5. യേശുവിന്‍ രക്തത്താല്‍ ശുദ്ധീകരിക്ക
  ആശയോടേകമായ് പ്രാര്‍ത്ഥിച്ചീടുവാന്‍ (ആത്മാവില്‍ ..)| 
പോര്‍ത്തുഗീസ് - ഏകതാളം
                   പല്ലവി
     ഒരു നിമിഷവും മനമേ - അകലെ
     ഇരിക്കരുതേ നീയേ
                അനുപല്ലവി
     അരുമരക്ഷകന്‍ തിരുവടി തുടര്‍ന്നീടുക
     നിരന്തരമേ ശുഭമേ
                ചരണങ്ങള്‍
1. ഉഷസ്സതിന്‍ ചിറകുകളാല്‍ - പറന്നു
  ഉന്നത സമക്ഷമതില്‍
  വസിക്ക നീ രാപ്പകല്‍ നോക്കുക തിരുപ്പാദം
  മംഗല മാര്‍ഗ്ഗമിതേ (ഒരു..)

2. ആശയ്ക്കു യോഗ്യപരന്‍ - തിരുമുന്‍
  അടുത്തവര്‍ക്കനുഗ്രഹമേ
  യാചന സമസ്തവും സാധിക്കും അടുത്താല്‍
  യാതൊന്നും വ്യസനമില്ലേ (ഒരു..)

3. കരുണയും തിരുബലവും - യേശുവിന്‍
  കരളലിവൈശ്വര്യവും
  തരും നിനക്കതിശയ ദാനമെന്നറിക നീ
  സംശയിച്ചീടാതെ (ഒരു..)

4. അടുത്തവര്‍ക്കടുത്തവന്‍ താന്‍ - ആനന്ദം
  അഖിലവും തരും പരന്‍ താന്‍
  മടിക്കരുതേ മയങ്ങീടരുതേ ശുഭ
  മംഗല കാരണമേ (ഒരു..)| 
തോടി - ആദിതാളം
     "യേശുമഹേശനെ ഞാന്‍" - എന്ന രീതി
                    പല്ലവി
   പ്രാര്‍ത്ഥന കേള്‍ക്കേണമേ - കര്‍ത്താവേയെന്‍
   യാചന നല്‍കേണമേ
                 ചരണങ്ങള്‍
1. പുത്രന്‍റെ നാമത്തില്‍ - ചോദിക്കും കാര്യങ്ങള്‍ -
  ക്കുത്തരം തന്നരുളാ-മെന്നുള്ളൊരു
  വാഗ്ദത്തം പോല്‍ ദയവായ് - (പ്രാര്‍ത്ഥന..)

2. താതനും മാതാവും - നീ തെന്നെയല്ലാതെ
  ഭൂതലം തന്നിലില്ലേ- വേറാരുമെന്‍
  [1]ആതങ്കം നീക്കിടുവാന്‍ - (പ്രാര്‍ത്ഥന..)

3. നിത്യതയില്‍ നിന്നു-ള്ളത്യന്ത സ്നേഹത്താല്‍
  ശത്രുതയെയകറ്റി - എനിക്കു നീ
  പുത്രത്വം തന്നതിനാല്‍ - (പ്രാര്‍ത്ഥന..)

4. സ്വന്തകുമാരനെ-യാദരിയാതെന്മേല്‍
  സിന്ധുസമം കനിഞ്ഞ സംപ്രീതിയോര്‍ -
  ത്തന്തികേ ചേര്‍ന്നിടുന്നേന്‍ - (പ്രാര്‍ത്ഥന..)

5. ഭൃത്യരനേകരിന്‍ - പ്രാര്‍ത്ഥന കേട്ടു നീ
  ഉത്തരം നല്‍കിയതോ-ര്‍ത്തത്യാദരം
  തൃപ്പാദം തേടീടുന്നേന്‍ - (പ്രാര്‍ത്ഥന..)

6. കള്ളന്‍റെ യാചന - കേട്ടുള്ളലിഞ്ഞ നിന്‍
  തുല്യമില്ലാ ദയയോ-ര്‍ത്തിതാ വന്നേന്‍
  നല്ലവനേ സദയം - (പ്രാര്‍ത്ഥന..)

7. യേശുവിന്‍ മൂലമെന്‍ - യാചന നല്‍കുമെ-
  ന്നാശയില്‍ കെഞ്ചീടുന്നേ-നല്ലാതെന്നില്‍
  ലേശവും നന്മയില്ലേ - (പ്രാര്‍ത്ഥന..)

[1]ദുഃഖം| 
"ഇന്നേരം യേശുദേവനേ"
        എന്ന രീതി
            പല്ലവി
ഇന്നേരം പ്രീയദൈവമേ!-
             നിന്നാത്മദാനം
തന്നാലും പ്രാര്‍ത്ഥിച്ചീടുവാന്‍
          അനുപല്ലവി
നിന്നോടു പ്രാര്‍ത്ഥിച്ചീടാന്‍
നിന്നടിയങ്ങള്‍ നിന്‍റെ
സന്നിധാനത്തില്‍ വന്നു
ചേര്‍ന്നിരിക്കുന്നു നാഥാ! - (ഇന്നേരം..)
           ചരണങ്ങള്‍
നിന്തിരു പാദപീഠത്തില്‍ - അണയുവതി-
നെന്തുള്ളു ഞങ്ങളപ്പനേ!
നിന്‍ തിരുസുതനേശു - വിന്‍ തിരു രക്തം ഭുവി
ചിന്തിയോര്‍ പുതുവഴി
തുറന്നു പ്രതിഷ്ഠിച്ചതാല്‍ - (ഇന്നേരം..)
            2
മന്ദതയെല്ലാം നീക്കുകെ-ന്നടിയാരില്‍
തന്നരുള്‍ നല്ലുണര്‍ച്ചയെ
വന്നിടുന്നൊരു ക്ഷീണം - നിദ്ര മയക്കമിവ-
യൊന്നാകെ നീയകറ്റി-
തന്നീടുകാത്മശക്തി - (ഇന്നേരം..)
            3
നിന്തിരു വാഗ്ദത്തങ്ങളെ - മനതളിരില്‍
ചിന്തിച്ചു നല്ല ധൈര്യമായ്
ശാന്തതയോടും ഭവല്‍
സന്നിധിബോധത്തോടും
സന്തതം പ്രാര്‍ത്ഥിച്ചീടാന്‍
നിന്തുണ നല്‍കിടേണം - (ഇന്നേരം..)
            4
നീയല്ലാതാരുമില്ലയ്യോ - ഞങ്ങള്‍ക്കഭയം
നീയല്ലോ പ്രാണനാഥനേ!
നീ യാചന കേട്ടിടാ - തായാല്‍ പിശാചിനുടെ
മായാവലയില്‍ നാശ-
മായിടുമായതിനാല്‍ - (ഇന്നേരം..)| 
സൗരാഷ്ട്രം - ത്രിപുടതാളം
                   പല്ലവി
   വരുമേ ഉണര്‍ന്നിരിപ്പിന്‍ - യേശുനാഥന്‍
   വരുമേ ഉണര്‍ന്നിരിപ്പിന്‍
                 അനുപല്ലവി
      വലിയോര്‍ക്കും ചെറിയോര്‍ക്കും
      മാന്യര്‍ക്കും ഹീനര്‍ക്കും
      അഖിലര്‍ക്കും വിധി നല്‍കി
      തക്ക ഫലം കൊടുപ്പാന്‍ - (വരുമേ..)
                 ചരണങ്ങള്‍
1. ഭേരിയാല്‍ ബ്രഹ്മാണ്ഢ-ഭിത്തികള്‍ കുലുങ്ങുവാന്‍
  പെരും കാഹളധ്വനിയാല്‍ പേയ്ഗണം കുലുങ്ങുവാന്‍
  അരിഗണം ചുളുങ്ങുവാന്‍ തന്നില്‍ ആശ്രിതന്മാരും
  നിരയണിദൂതരും ചേര്‍ന്നു തുടങ്ങീടുവാന്‍ - (വരുമേ..)

2. വാനം ഭടഭടന്നു, ഭുവനം കിടുകിടുങ്ങി
  ഹീനപ്പേയെ ചേര്‍ന്ന ഏവരും നടുനടുങ്ങി
  മാനം ഇല്ലാതെ വാണ പാതകരോടുവാന്‍
  ജ്ഞാനഗാനം പാടി നല്‍സഭ തുടങ്ങുവാന്‍ - (വരുമേ..)

3. തുന്‍പപ്പെട്ടോരെ ജീവ ഇന്‍പ കനികളൂട്ടി
  തന്‍ പ്രസാദപാത്രരെ പൊന്‍മുടികള്‍ [2]ചൂട്ടി
  അന്‍പറ്റോരെ നരക വന്‍പാകവെ കാട്ടി
  അന്‍പുള്ള ദാസര്‍ക്കു സമ്പല്‍ഗതി കൂട്ടുവാന്‍ - (വരുമേ..)

4. വിശ്വാസികളെ താന്‍ ഉയര്‍ത്തി പുകഴ്വതിനും
  മേലാം മോക്ഷവാസികള്‍ ചാലെ ഘോഷിപ്പതിനും
  വിശ്വാസഹീനരെ നിരസിച്ചകറ്റുവാനും
  വിണ്‍പരിവാരം ചൂഴ്ന്നു അന്‍പന്‍ യേശുമഹേശന്‍ - (വരുമേ..)

[1]ശത്രുക്കളുടെ കൂട്ടം
[2]ചൂടിച്ച്| 
ഉള്ളത്തെ ഉണര്‍ത്തീടണേ - അയ്യോ
      ദാഹത്തെ തീര്‍ത്തീടണേ - ഞങ്ങള്‍
1. തിരുവെഴുത്താകെ തെളിയിക്കുമേ - എന്‍
  ഉപദേശകനാം യേശുവേ നിന്‍
  കാല്‍ക്കലിരുന്നു കേള്‍ക്കുമീയേഴകള്‍
  ജീവന്‍റെ വചനങ്ങളെ - ഇപ്പോള്‍ - ഞങ്ങള്‍ - (ഉള്ളത്തെ..)

2. അരുളപ്പാടുകള്‍ മറവായതിനാല്‍
  അടിയങ്ങള്‍ വിശ്വാസം തകരുന്നയ്യോ
  അരുളണമേ നിന്‍ പരലോകജ്ഞാനം
  പരിശുദ്ധ ആത്മാവെ - ഇപ്പോള്‍ - ഞങ്ങള്‍ - (ഉള്ളത്തെ..)

3. ദൈവ വചനമാം ആത്മാവിന്‍ വാളാല്‍
  അടിയങ്ങളെ നീ ആരായണേ
  സാത്താനെ വിരട്ടി സത്യത്തെക്കാട്ടി
  സ്വാതന്ത്ര്യം തന്നീടണേ - ഇപ്പോള്‍ - ഞങ്ങള്‍ - (ഉള്ളത്തെ..)

4. പഴയ പുതിയ നിയമങ്ങളായി
  എഴുതപ്പെട്ട ഗ്രന്ഥം അറുപത്താറും
  ലോക ഇരുളില്‍ ദീപമായ് കാണ്മാന്‍
  കണ്‍കളെ തുറന്നീടണേ - ഇപ്പോള്‍ - ഞങ്ങള്‍ - (ഉള്ളത്തെ..)| 
പല്ലവി
സീയോന്‍ സഞ്ചാരികളേ!
നിങ്ങള്‍ ശീഘ്രമുണര്‍ന്നുകൊള്‍വിന്‍
സീയോന്‍ - യാത്രാ - മദ്ധ്യേ
നിങ്ങള്‍ എന്തിനുറങ്ങിടുന്നു?
       ചരണങ്ങള്‍
നിദ്രയില്‍ നിന്നുണരാന്‍
നേരം വന്നു കഴിയുന്നിതാ
നിദ്രാ - ഭാരം - നിങ്ങള്‍
വിട്ടെ-ഴുന്നു ശോഭിച്ചു കൊള്‍വിന്‍ (സീയോന്‍ ..)
         2
എത്രത്തോളമുറങ്ങും
നിങ്ങള്‍ ബോധമില്ലാതിനിയും
മാത്ര - നേരത്തിന്നുള്‍
കര്‍ത്തന്‍ വന്നണഞ്ഞീടുമഹോ (സീയോന്‍ ..)
         3
കര്‍ത്തന്‍ വരുന്ന നേരം
നിങ്ങള്‍ നിദ്രയിലാകുമെങ്കില്‍
എത്ര - പരി-താപ-
മെന്നു ഓര്‍ത്തുകൊണ്ടിക്ഷണത്തില്‍ (സീയോന്‍ ..)
         4
വേഗമുണര്‍ന്നു കൊള്‍ക
സ്വര്‍ഗ്ഗസീയോന്‍ തിരുസഭയേ
വേഗം - നീയു - ണര്‍ന്നു
കാണ്മാന്‍ കാത്തിരിക്കുന്നു കര്‍ത്തന്‍ (സീയോന്‍ ..)| 
'വന്ദനം യേശുപരാ' - എന്ന രീതി
             പല്ലവി
എന്നെ അനുഗ്രഹിക്ക - ദേവാ
                     ഇപ്പോള്‍
           അനുപല്ലവി
എന്നെ അനുഗ്രഹിച്ചല്ലാതെ നിന്നെ
         ഞാന്‍ ഇന്നു വിടുകയില്ല
           ചരണങ്ങള്‍
ഏശാവിനെ ജയിപ്പാന്‍ യാക്കോബിനെ
ആശീര്‍വദിച്ചതു പോല്‍
യേശുവേ നീയെന്നെ ആശീര്‍വദിക്ക
പിശാചിനെ ഞാന്‍ ജയിപ്പാന്‍ (എന്നെ..)
            2
മല്ലനാം ഗോലിയാഥെ കല്ലുകൊണ്ടു
കൊല്ലുവാന്‍ ദാവീദിനെ
വല്ലഭനാക്കിയോനേ ഞാന്‍ ലോകത്തെ
വെല്ലുവാന്‍ തക്കപോലെ (എന്നെ..)
            3
പൊത്തിഫേറിന്‍റെ വീട്ടില്‍ യോസേഫിനെ
കാത്തു സൂക്ഷിച്ചതുപോല്‍
ശുദ്ധദൈവഭയത്താല്‍ ഞാനുമെന്നെ
കാത്തിടാന്‍ തക്കപോലെ (എന്നെ..)
            4
ലോകം ജഡം പിശാചും എന്നെപ്പോരില്‍
വ്യാകുലനാക്കിടുന്നു;
ചാകുംവരെ ജയത്തോടു ജീവിച്ചീടാന്‍
കൃപയോടു നന്നായ് (എന്നെ..)| 
8.5.8.3
1. കുഞ്ഞുങ്ങളെ തന്നരികില്‍
    കൊണ്ടു വന്നിടാന്‍
  യേശു വിളിക്കുന്നതുപോല്‍
    കൊണ്ടു വാ.

2. അവര്‍ക്കായും മരിച്ചല്ലോ
    യേശു രക്ഷകന്‍
  മോക്ഷഭാഗ്യം നല്‍കുമല്ലോ
    അവര്‍ക്കും.

3. യേശുവേ ഈ പൈതങ്ങളെ(ലിനെ)
    തൃക്കണ്ണാല്‍ നോക്കി
  നിന്‍ വകയായ് വളരാന്‍ നീ
    കൃപ ചെയ്.

4. പൈതങ്ങളെ(ലിനെ) തൃപ്പാദത്തില്‍
    കൊണ്ടുവന്നോര്‍ക്കും
  നിനക്കായ് വളര്‍ത്തീടുവാന്‍
    തുണ ചെയ്.

5. ദേഹവളര്‍ച്ചയോടിവര്‍(വന്‍,വള്‍)
    നിന്‍ കൃപയിലും
  മോദമായ് വളര്‍ന്നീടുവാന്‍
  വരം താ| 
ക്യാല്‍ - ആദിതാളം
              പല്ലവി
    ഈ ചെറു പൈതങ്ങളെ (ലിനെ)
    ഏറ്റുകൊള്‍ ഈശോ.
           അനുപല്ലവി
    പാരില്‍ ശിശുവായ് വന്ന
    പരനേ രക്ഷാകരനേ - (ഈ..)
           ചരണങ്ങള്‍
1. പണ്ടു ബാലരെ കൈയ്യി-ലെടുത്തനുഗ്രഹിച്ചോനേ
  "പൈതങ്ങള്‍ എന്‍മുന്‍ വരാന്‍
  വിടുവിന്‍" എന്നുരച്ചോനേ - (ഈ..)

2. ബാലകരോടു സ്നേഹം - ഏറിയ നല്‍ പിതാവേ
  പക്ഷത്തോടീ ബാലരെ (നെ,യെ)
  തിരുപുത്രരാ (ത്രനാ,ത്രിയാ) ക്കേണമേ - (ഈ..)

3. ബാലര്‍ക്കും മോക്ഷഭാഗ്യം - ഒരുക്കിയ രക്ഷകനേ
  യാഗമായ്‌ ബാലര്‍ക്കായും
  മരിച്ച ദൈവകുഞ്ഞാടെ - (ഈ..)

4. സ്നാനത്തോടെ വിശുദ്ധാ-ത്മാവെ അരുളേണമേ
  നല്ല നിന്മക്കളാ(കനാ,കളാ)യി
  വളര്‍ത്തി പാലിക്കേണമേ - (ഈ..)| 
രാഗം-മോഹനം-ഏകതാളം
  'ബാലര്‍ നേസനേ' - എന്ന രീതി
ബാല വത്സലാ അതി പ്രീതിയോടിന്നീ
ബാലരെ (നെ,യെ) യേന്തി
     ആശീര്‍വദിക്ക യേശുവേ
            2
ബാലരെ തടയരുതെന്നുരച്ചവാ[1]
തലമേല്‍ കൈവച്ചു വരമരുള്‍ക മോദമായ്
            3
ദൈവത്തിന്‍ രാജ്യം ശിശു തുല്യര്‍ക്കാണെന്നു
ദൈവനന്ദനന്‍ അന്നു ചൊന്നപോലിന്നു
            4
പ്രായമേറുമ്പോള്‍ പാപമാര്‍ഗ്ഗം ചേരാതെ
പ്രാണനാഥനേ പരിശുദ്ധിയേകണേ
            5
കുഞ്ഞുങ്ങള്‍ക്കായും തിരു ജീവന്‍വിട്ടോനേ
നെഞ്ചകം വാണു ജീവിപ്പിക്കയെങ്ങളെ

[1]ഉരച്ചവനേ| 
പല്ലവി
  യേശുവേ ദാസരാകും ഞങ്ങളെ അനുഗ്രഹിക്ക - നിന്‍റെ
                        അനുപല്ലവി
  ആശീര്‍വാദമേകീടുക ഞങ്ങളിലിന്നുമെന്നും - (യേശുവേ..)
                        ചരണങ്ങള്‍
1. നിന്നുടെ ആത്മാവെ നീ ഞങ്ങളിലേക്കയക്ക
  വന്നവന്‍ ഞങ്ങളിന്മേലാവസിച്ചീടണമേ - മഹാ
  ഉന്നതനാമേശുദേവാ നല്‍വരദായകനേ - (യേശുവേ..)

2. നിന്നുടെ കൊടിയതിന്‍റെ കീഴിലായ്‌ നിന്നു ഞങ്ങള്‍ 
  മന്നിടം കായമോടും മന്നിടരാജനോടും - യുദ്ധം
  എന്നുമേ ചെയ്തീടുവാനായ് നിന്‍ ഭടരാക്കണമേ - (യേശുവേ..)

3. നിന്‍ തിരുക്രൂശു ഞങ്ങള്‍ കൊടിയടയാളമായി
  സന്തതം കയ്യിലേന്തി പിന്തിരിയാതെ നിന്നു - മഹാ
  അന്ധകാരാധിപതിയിന്‍ വന്‍ തലയെ തകര്‍പ്പാന്‍ - (യേശുവേ..)

4. തൃക്കരം നീട്ടിയെങ്ങള്‍ ശിരസ്സില്‍ വെച്ചീടണമേ
  തക്കതായുള്ള വാഴ്വീ മക്കള്‍ക്കരുളണമേ - നിന്‍റെ
  പൊക്കമുള്ളോരാസനത്തിന്‍ മേലിരുന്നീ ദിനം നീ - (യേശുവേ..)

5. നിന്നുടെ ആത്മനാ നീ ഞങ്ങളെ ജാതരാക്കി
  പൊന്നെറുശാലേമതില്‍ വന്നിടും നാള്‍വരെയും - യേശു
  മന്നനേ നിന്നാത്മാവാല്‍ നീ കാത്തിടുകിന്നുമെന്നും - (യേശുവേ..)| 
"രക്ഷകനേ നിനക്കു കീര്‍ത്തനം"
         എന്ന രീതി
             പല്ലവി
രക്ഷകനേ എടുക്കെന്നെ
നിനക്കായിപ്പോള്‍
          ചരണങ്ങള്‍
1. പക്ഷമോടെയെന്നെ നീ
  വീണ്ടെടുത്തതോര്‍ത്തു ഞാന്‍
  രക്ഷകനേ നിനക്കെന്നെ
  തരുന്നു നീ കൃപയാല്‍ - (രക്ഷകനേ..)

2. തരുന്നെന്‍ ജീവനെ ഞാന്‍
  പരമ ദേവാ അതു
  തിരുക്കരം തന്നില്‍ നിന്നു
  ലഭിച്ചതത്രെ താന്‍ - (രക്ഷകനേ..)

3. തരുന്നെന്‍റെ സമയം
  ദിവസങ്ങളെയും ഞാന്‍
  നിറയട്ടങ്ങവ നിന്‍റെ
  സ്തുതിയാലെപ്പോഴുമേ - (രക്ഷകനേ..)

4. നിനക്കുള്ള സ്നേഹം നിറ-
  ഞ്ഞെന്‍റെ കരങ്ങള്‍
  നിനക്കായി പ്രവര്‍ത്തിപ്പാന്‍
  തരുന്നു ഞാനവയെ - (രക്ഷകനേ..)

5. നിനക്കായോടീടുവാന്‍
  വേഗമുള്ളതാക്കുവാന്‍
  എനിക്കുള്ള കാലുകളെ
  തരുന്നു സന്തോഷമായ് - (രക്ഷകനേ..)

6. നിനക്കായ് പാടീടുവാന്‍
  തരുന്നെന്‍റെ സ്വരം ഞാന്‍
  നിനക്കുള്ള സ്തുതി മാത്രം
  പറയട്ടെന്നധരം - (രക്ഷകനേ..)

7. തിരുദൂതാല്‍ നിറപ്പാന്‍
  തരുന്നെന്നധരം ഞാന്‍
  തിരുഹിതം പോലെ നിന്നെ
  പ്രസംഗിക്കട്ടവയും - (രക്ഷകനേ..)| 
O for a heart to praise my God!
          1
എന്‍ പേര്‍ക്കു വാര്‍ത്ത നിന്‍ രക്തം
എപ്പോഴും ധ്യാനം ചെയ്‌വതാം,
പാപാശ പോയ ഓര്‍ ചിത്തം
നിന്‍ സ്തോത്രം പാടുവാന്‍ നീ താ.
          2
എന്‍ യേശുമാത്രം വാഴ്വതാം
തന്‍ ശബ്ദം മാത്രം കേള്‍പ്പതാം
തന്‍ ആസനം അതായതാം,
ഒഴിഞ്ഞ സൌമ്യ നെഞ്ചു താ.
          3
വിശ്വാസം, സത്യം, ശുദ്ധിയും
സാധുത്വം, നോവും പൂണ്ടിതാ
നിന്‍ വാസം ജീവന്‍ ചാവിലും
മാറാത്ത നെഞ്ചു താ സദാ.
          4
ദൈവീക സ്നേഹം പൂണ്ടതാം
വിചാരം ശുദ്ധി ആയതാം
കര്‍ത്താവിന്‍ രൂപം ആയതാം,
സല്‍ നീതി പൂണ്ട നെഞ്ചു താ.
          5
കര്‍ത്താവേ നിന്‍ സ്വഭാവം താ
മേല്‍ ലോകം ചേര്‍ക്കാന്‍ വാ ഭവാന്‍
എന്നുള്‍ നിന്‍നാമ മുദ്ര താ
നീ സ്നേഹ[1] നാമി പുണ്യവാന്‍

[1]സ്നേഹമെന്നു പേരുള്ളവന്‍| 
When I survey the Wondrous Cross
       L.M.
1. മഹത്വരാജന്‍ മരിച്ച
  ആശ്ചര്യ ക്രൂശില്‍ നോക്കി ഞാന്‍
  ഈ ലോക ലാഭം ഉയര്‍ച്ച
  നഷ്ടം നിന്ദ്യം എന്നാക്കി ഞാന്‍

2. പ്രശംസ ഒന്നു മാത്രമേ,
  അതേശുവിന്‍റെ മൃത്യു താന്‍,
  ചിറ്റിന്‍പ കാര്യം സര്‍വ്വമേ
  തന്‍ രക്തത്തിന്നു വിട്ടു ഞാന്‍

3. തന്‍ കാല്‍, കരം, ശിരസ്സിലും
  സ്നേഹം, സന്താപം പായുന്നേ,
  ഈ രണ്ടും ചേര്‍ന്നതില്ലെങ്ങും
  തന്‍ മുള്‍മുടി ശ്രേഷ്ഠം തന്നെ

4. ഭൂലോകം ആകെ നേടി ഞാന്‍
  പ്രതിഷ്ഠിച്ചാലും ആ ധനം
  പോരാ തന്‍ സ്നേഹത്തിന്നു ഞാന്‍
  എന്നെ അശേഷം നല്‍കണം| 
കൌശിക - ആദിതാളം
                        പല്ലവി
    സ്വന്തം നിനക്കിനി ഞാന്‍ യേശുദേവാ - പാപ
    ബന്ധം നീക്കെന്നില്‍ നിന്നെന്‍ പ്രിയനാഥാ
                      ചരണങ്ങള്‍
1. സന്തോഷമെന്നു പേയിന്‍ വഴി നടന്നേന്‍ - അതു
  ചതിവെന്നുണര്‍ന്നു നിന്നോടടുത്തു വന്നേന്‍

2. ഇന്‍പം പാപം തരുമെന്നഴിഞ്ഞു ചെയ്തേന്‍ - അതു
  ഏറെ തുന്‍പം തന്നതാല്‍ ഭയന്നു വന്നേന്‍

3. ലോകം തുണയ്ക്കുമെന്നു ചേര്‍ന്നിരുന്നേന്‍ - അതില്‍
  ഒട്ടും സ്ഥിരതയില്ലാഞ്ഞോടി വന്നേന്‍

4. കായം ബലം സുഖവും കരുത്തില്‍ വെച്ചേന്‍ - ഇതിന്‍
  കാഴ്ചയനിത്യമെന്നിതാ വരുന്നേന്‍

5. ദേഹം ജീവനും നിന്‍മുന്‍ കാഴ്ചവെച്ചേന്‍ - ഇനി
  ചെയ്‌വേന്‍ നിന്‍ തിരുമനം പോലെ എന്നും

6. ശക്തി പ്രാപ്തി ധനവും കാഴ്ചവെച്ചേന്‍ - തിരു
  സന്തോഷം നേടുവാന്‍ ഞാന്‍ അടുത്തു വന്നേന്‍

7. താങ്ങി നടത്തേണം രക്ഷാകര്‍ത്താവേ - പാരം
  തളര്‍ന്നിതാ വന്നീടുന്നേന്‍ ദയവാനേ - (സ്വന്തം..)| 
പല്ലവി
    അടിയാനില്‍ വാണീടുക
    അരുമ രക്ഷകനേ
        അനുപല്ലവി
കഠിന പാപിയാം എന്നില്‍
കരുണ നിറഞ്ഞവനേ - (അടിയാനില്‍..)
        ചരണങ്ങള്‍
1. അനുതാപത്താല്‍ എന്നുള്ളം
  ആകെ നന്നായിളക്കി
  കനിവേറും നിന്നാത്മാവാല്‍
  കളങ്കം ബോധമുണ്ടാക്കി (അടിയാനില്‍..)

2. തിരുകഷ്ടപ്പാടാല്‍ എന്‍റെ
  ചിത്തം നന്നായിളക്കി
  തിരുരക്തത്താല്‍ എന്നുള്ളം
  ചെമ്മേ ശുദ്ധി വരുത്തി (അടിയാനില്‍..)

3. ചതിയരാം പേക്കൂട്ടത്തെ
  തല്‍ക്ഷണം ദൂരത്താക്കി
  അതിവിശുദ്ധാത്മന്‍ നെഞ്ചില്‍
  അകലാതെ വാസമാക്കി (അടിയാനില്‍..)| 
പീഹാക് - ആദിതാളം
മനസ്സോടെ ശാപ-മരത്തില്‍ തൂങ്ങിയ
മനുവേലേ ദൈവജാതാ
നിനക്കീ വേദന - വരുത്തിവെച്ചതി-
നീചന്‍ ഞാനയ്യോ.
          2
പരമനീതി എന്‍ - ദുരിതത്താലെന്നെ
അരിവാന്‍ നിന്നൊരു നേരം
പരമന്‍ നീ അതാല്‍ - അരിയപ്പെട്ടിടാന്‍
ഇറങ്ങി നീ വന്നല്ലോ.
          3
മലപോലെ ശാപം - ജ്വലിച്ചിറങ്ങിയ
നിലത്തിന്‍ പാതകം മൂലം
അലിഞ്ഞു നീ ശാപം - തലയില്‍ക്കൊണ്ടീടാന്‍
വലിമ വിട്ടല്ലോ.
          4
നന്ദികെട്ടോരീ - നരരെ വന്‍നര-
കാഗ്നിയില്‍ നിന്നു നേടാന്‍
മന്നവാ തിരു - പൊന്‍കുരുതി നീ
ചിന്നി നിന്നല്ലോ
          5
ദൈവകോപത്തിന്‍ - ദര്‍ശനം വിട്ടു
പാപി ഞാനൊളിച്ചീടാന്‍
സര്‍വ്വലോകത്തിന്‍ നായകാ നിന്‍ വി-
ലാവും വിണ്ടല്ലോ.
          6
മരിച്ചവര്‍ക്കമൃ-തായ് നിന്‍ ദേഹത്തെ
നുറുക്കിയോ ജീവനാഥാ
മുറിഞ്ഞുടഞ്ഞ നിന്‍ - തിരുമെയ്യിന്‍ രക്തം
ചൊരിഞ്ഞല്ലോ പാരില്‍
          7
അരിഷ്ട പാപി ഞാന്‍ - തിരുപ്പുണ്യങ്ങളില്‍
ശരണം വെച്ചു വന്നയ്യോ
തിരുപ്രതിമയാ-ക്കടിയനെ കൃപ
നിറഞ്ഞ കര്‍ത്താവേ - (മനസ്സോടെ..)| 
പൊന്നേശു നരര്‍ തിരുബലി മരണം നിനപ്പാന്‍
തന്നാനൊരു നിയമം അതിശയമേ
             2
പൊന്നായ തിരു ജഡം നരര്‍ക്കു വേണ്ടി നുറുങ്ങി
ഒന്നോടെ തിരുരക്തം ചൊരിക്കുമെന്നും
             3
അപ്പം ഒന്നെടുത്തവന്‍ വാഴ്ത്തി നുറുക്കി നല്‍കി
തൃപ്പാദം തൊഴുന്ന തന്നുടെ ശിഷ്യര്‍ക്കേ
             4
കാസായില്‍ ദ്രാക്ഷാരസം പകര്‍ന്നുയര്‍ത്തിയരുളി
ഈശോ തന്‍ രക്തമതെന്നകത്തിരിപ്പാന്‍
             5
മാഹാത്മ്യം അതിനനവധിയുണ്ടു രഹസ്യമേ
ഏകന്‍ പോകുന്നു ബലി കഴിവതിനേ| 
ആനന്ദഭൈരവി - ആദിതാളം
1. എനിക്കായ് പിളര്‍ന്ന പാറയായോനേ
  ഹീനപാപി നിന്നില്‍ മറഞ്ഞു പാര്‍ത്തിടട്ടെ
  കുന്തം ഏറ്റ നിന്‍ വിലാവില്‍ നിന്നൊലിച്ച
  ഗുണം ഏറും രക്തവും വിസ്മയ ജലവും
  കടുതായ പാപകുറ്റം ശക്തിയെയും
  കഴുകേണം അശേഷം ശുദ്ധിയരുളേണം - (എനി..)

2. തിരുന്യായ കല്പനകള്‍ക്കു നിവൃത്തി
  ചെയ്‌വതെന്നാല്‍ അസാദ്ധ്യം അടിയാന്‍ പാപി
  നിരന്തരം വൈരാഗ്യ ഭക്തി പൂണ്ടാലും
  നില്‍ക്കാതേറെ കണ്ണുനീര്‍ പാപി ചൊരിഞ്ഞാലും
  ഒരു പാപത്തിന്നും ഉപശാന്തി ചെയ്‌വാന്‍
  ഉപയോഗം അല്ലിവ നീയേ രക്ഷചെയ്ക - (എനി..)

3. കൈയില്‍ ഒന്നുമില്ല വെറുതേ വരുന്നേന്‍
  കര്‍ത്തനേ നിന്‍ കുരിശില്‍ അഭയം പിടിച്ചേന്‍
  നഗ്നന്‍ ഞാന്‍, വന്നേന്‍ ഉടുപ്പു തന്നരുള്‍ക
  നാശ പാപി നിന്‍ കൃപയ്ക്കത്രേ കാത്തിടുന്നേന്‍
  ശുദ്ധിഹീനന്‍ ഞാന്‍ നീ കഴുകേണം എന്നെ
  സുഖം ജീവന്‍ തരണം പ്രീയ രക്ഷകനേ - (എനി..)

4. ഇഹത്തില്‍ അടിയാന്‍ ശ്വാസത്തോടിരിക്കേ
  ഇനി ലോകം വെടിഞ്ഞു വിണ്ണിന്നു തിരിക്കേ
  അറിയാത്ത ലോകങ്ങളെ ഞാന്‍ കടക്കേ
  അന്‍പു തിങ്ങും നിന്‍ തിരുമുമ്പില്‍ വന്നു നില്‍ക്കേ
  എനിക്കായ് പിളര്‍ന്ന പാറയായോനേ
  ഹീനപാപി നിന്നില്‍ മറഞ്ഞു പാര്‍ത്തിടട്ടേ - (എനി..)| 
കാപി - മുറിയടന്തതാളം
                   പല്ലവി
   പരനേ മമ ചിത്തം - നിറയുന്നു തവ സ്നേഹത്താല്‍
   വരണമീ സഭയില്‍ നീ ചൊരിക വരം എന്മേല്‍
                 ചരണങ്ങള്‍
1. ആരും അറച്ചുതള്ളും - നാറും ഉള്ളമുള്ളോന്‍ ഞാന്‍
  നേരെ നിന്‍ തിരുപീഠം - ചേരാന്‍ നീ വിളിച്ചതാല്‍ (പരനേ..)

2. പല ദോഷങ്ങള്‍ ചെയ്തു ഞാന്‍ - വലിയ ദ്രോഹിയായിട്ടും
  വലപോല്‍ നിന്‍ പ്രീയമെന്നെ വലിച്ചീടുന്നതോര്‍ത്തയ്യോ (പരനേ..)

3. നിന്‍ ശരീര രക്തങ്ങള്‍ - ക്കംശിയായ് ഭവിപ്പാനീ
  മണ്‍ശരീരിയോടുള്ള - വാത്സല്യ വിളി കേട്ടു (പരനേ..)

4. മ്ലേച്ഛനാമെനിക്കായ് നീ ക്രൂശില്‍ കാട്ടിയ സ്നേഹം
  നിശ്ചയം മറക്കി - ല്ലേയെന്‍ ശ്വാസമിരിപ്പോളം (പരനേ..)

5. നിന്മേശയ്ക്കു മുമ്പില്‍ ഞാന്‍ - എന്മേനി കുനിക്കുമ്പോള്‍
  നിന്മെയ്‌, രക്തങ്ങളാ-ലെന്നാത്മാവെ തണുപ്പിക്ക (പരനേ..)| 
മലയാമി - മുറിയടന്തതാളം
 "ആത്മാവേ വന്നീടുക" - എന്ന രീതി
   ചെയ്യും ഞാനെന്നുമിതു - നിന്നെ
   [1]മെയ്യായോര്‍പ്പാനേശുവേ
          ചരണങ്ങള്‍
1. അയ്യയ്യോ നിന്‍ വചനത്തിന്‍പടി നിത്യം
  മെയ്യാം വിനയത്തോടെ - എന്‍റെ
  ഇയ്യുലകായുസ്സിന്‍ നാളെല്ലാം നിന്‍മൃതി
  മെയ്യായോര്‍പ്പാന്‍ നിരന്തം - (ചെയ്യും..)

2. ഗത്ത്ശമനസ്ഥലെ നിനക്കുണ്ടായ
  വ്യഥയും പോരാട്ടവും - പ്രാണ -
  നാഥാ നിന്‍ രക്തവിയര്‍പ്പും ഞാനെവ്വിധം
  ഓര്‍ക്കാതിരുന്നീടുന്നു - (ചെയ്യും..)

3. ക്രൂശിലെന്‍പേര്‍ക്കു ബലിയായ് ജഗത്തുകള്‍ -
  ക്കീശന്‍റെ കോപാഗ്നിയില്‍ - നസ-
  റേശാ നീ വെന്തതും ഓര്‍ത്തെന്‍റെ മാനസം
  ക്ലേശിച്ചു നന്ദിയോടെ - (ചെയ്യും..)

4. എന്‍ നിമിത്തം ചതയ്ക്കപ്പെട്ട നിന്മേനി
  എന്നാത്മഭോജനമേ - ദേവാ
  നിന്‍ രക്തപാനത്താലെന്നാത്മദാഹം തീര്‍ -
  ന്നെന്നും പ്രമോദിപ്പാനായ് - (ചെയ്യും..)

5. ഞാന്‍ വരുവോളമിവ്വണ്ണം ചെയ്കെന്ന നിന്‍
  പൊന്‍ വചനത്തിന്‍ പടി - ഞങ്ങള്‍
  കാല്‍വരിമേട്ടില്‍ ചതഞ്ഞ നിന്‍ പൊന്മേനി
  ഓര്‍ത്തനുഷ്ഠിയ്ക്കുന്നിതു - (ചെയ്യും..)

[1]സത്യം| 
ചെഞ്ചുരുട്ടി - ആദിതാളം
            പല്ലവി
    മന്നായെ ഭുജിക്ക ജീവ അപ്പമാം
    മന്നായെ നാം ഭുജിക്ക - ദിവ്യമൊഴിയാം
    മന്നായെ നാം ഭുജിക്ക-
          അനുപല്ലവി
  മന്നായാം യേശുവെ നാം - മോദമോടെ ഭുജിക്ക
  എന്നേക്കും ജീവിച്ചു നി-ത്യാനന്ദം ലഭ്യമാകാന്‍ - (മന്നാ..)
          ചരണങ്ങള്‍
1. നാശ വലയില്‍ നാം - ആശയറ്റോരായി
  വാസം ചെയ്യാതെ ശ്രീ-യേശുവെ നമ്പുക
  ക്രൂശില്‍ പതിക്ക കണ്‍കള്‍ - കാരുണ്യവാനെ കാണ്മാന്‍
  മാശാപമെല്ലാമേറ്റ - മാനുവേല്‍ ചൊന്നപോലെ - (മന്നാ..)

2. എന്നെ തിന്നുന്നവന്‍ - എന്നാലെ ജീവിക്കും
  എന്നിലോര്‍ പാപി വി-ശ്വാസം വെച്ചീടുകില്‍
  എന്നും ജീവിക്കു-മവ-നിന്നും വിശക്കയില്ല
  എന്നും ദാഹിക്കയില്ല-എന്നു ചൊന്ന യേശുവാം - (മന്നാ..)

3. ജീവപിതാവെന്നെ-ഭൂവിങ്കലയച്ചു
  ജീവിച്ചീടുന്നതും - താതന്‍ മൂലമല്ലോ
  എന്നെ ഭുജിപ്പവന്നും - അവ്വണ്ണം ഞാന്‍ മൂലമായ്
  ഉന്നത ജീവനുണ്ടാം - എന്നു ചൊന്ന നാഥനാം - (മന്നാ..)

4. എന്നില്‍ വിശ്വസിക്ക - എന്നില്‍ നീ ജീവിക്ക
  എന്നുടെ ആത്മപ്രകാശം കൈക്കൊള്ളുക
  ഇരുളില്‍ നടക്കയില്ല - ഇടറി വീഴുകയില്ല
  മരിച്ചാലും ജീവിച്ചീടും - എന്നില്‍ വിശ്വസിപ്പവന്‍ - (മന്നാ..)| 
1
മുന്‍കാലം ദിവ്യദാസരെ
നിയോഗം ചെയ്ത നാഥനേ,
ഇന്നേരം ഈ നിന്‍ ദാസനെ
ആശീര്‍വദിച്ചീടേണമേ.
        2
നിന്‍ ആത്മദാനം [1]ആയവും
ആ ദാസര്‍ ഏറ്റു സേവയെ
സ്വയം ഇല്ലാതെന്നേരവും
ചെയ്തേറെ ഭക്തിപൂര്‍വമേ.
        3
അവണ്ണം സ്നേഹം താഴ്മയും
ആവശ്യദാന പൂര്‍ത്തിയും
ഈ ദാസനും നല്‍കിടേണം
നിന്‍ സത്യ ഭൃത്യന്‍ ആക്കേണം
        4
വിശുദ്ധി നീതി സത്യവും
ഔദാര്യം ശാന്തി ഭക്തിയും
ദൃഷ്ടാന്ത സൌമ്യശീലവും
നല്‍കേണമേ എന്നേരവും
        5
ആക്ഷേപിക്കാത്ത ജീവിതം
സല്‍കീര്‍ത്തിയേറും സേവയും
അനുഗ്രഹത്തിന്‍ പൂര്‍ത്തിയും
നല്‍കേണം സര്‍വകാലവും

[1]നേട്ടവും| 
ഇംഗ്ലീഷ്-ആദിതാളം
                    പല്ലവി
      എഴുന്നരുള്‍ക യേശുവേ - ഇന്നു ദിവ്യമന്ദിരേ
                  അനുപല്ലവി
            തൊഴുന്ന നിന്‍റെ ദാസര്‍ മദ്ധ്യേ
            ത്വരിതം നിന്‍ കൃപാസനെ - (എഴുന്നരുള്‍ ..)
                  ചരണങ്ങള്‍
1. വഴി വെടിഞ്ഞു കാട്ടിനുള്‍ - വലയും മര്‍ത്യകൂട്ടത്തെ
  തൊഴുത്തില്‍ക്കൂട്ടിച്ചേര്‍ത്തിടാന്‍ - തുനിഞ്ഞു വന്ന നാഥനേ - (എഴുന്നരുള്‍ ..)

2. നിനക്കു കീര്‍ത്തി യോഗ്യമേ - നിരന്തം യേശുദേവനേ
  വനത്തില്‍ ഓടി ഞങ്ങളെ-വരിച്ച ശ്രേഷ്ഠപാലനേ - (എഴുന്നരുള്‍ ..)

3. തിരുരക്ഷാ വിശേഷത്തെ-തിരിഞ്ഞു ഘോഷിച്ചീടുവാന്‍
  തിരഞ്ഞെടുത്ത ശിഷ്യര്‍ക്കു-തെളിച്ചു ബോധിപ്പിച്ചു നീ - (എഴുന്നരുള്‍ ..)

4. ഇന്നു ദിവ്യസേവയെ-ഏല്‍ക്കും നിന്‍റെ ദാസനി(രി)ല്‍
  നിന്നനുഗ്രഹങ്ങളെ നീ-പകര്‍ന്നീടേണമേ - (എഴുന്നരുള്‍ ..)

5. നീതി പൂണ്ടീ ദാസനും(രും)-നിന്‍ ശുശ്രൂഷ ചെയ്തീടാന്‍
  നാഥനേ നിന്നാത്മാവെ-നല്‍കണം ഇന്നേരത്തില്‍ - (എഴുന്നരുള്‍ ..)

6. അജ്ഞരില്‍ സന്താപവും-ആത്മരക്ഷാ വാഞ്ഛയും
  ലജ്ജ ലാഭദ്വേഷവും-ലഭിപ്പിക്ക നാഥനേ - (എഴുന്നരുള്‍ ..)

7. വാക്കു ക്രിയയാലുമേ-മര്‍ത്യര്‍ക്കുപദേശിപ്പാന്‍
  കാക്കണം നിന്‍ ദാസനെ(രെ)-കര്‍ത്തനേ സല്‍ഭക്തിയില്‍ - (എഴുന്നരുള്‍ ..)

8. എങ്ങും ദിവ്യ വേലയ്ക്കായ്-ഏര്‍പ്പെടും നിന്‍ ദാസര്‍ മേല്‍
  ഭംഗിയായ്‌ നിന്‍ ദാനങ്ങള്‍ - ഭാഗം ചെയ്തീടേണമേ - (എഴുന്നരുള്‍ ..)| 
The Voice that breathed
      o'er Eden.
         7.6.
1. ആശീര്‍വാദം ഏദനില്‍
  അന്നാദ്യ വിവാഹേ
  വര്‍ഷിച്ച ദിവ്യ ശബ്ദം
  നീങ്ങാതിരിക്കുന്നേ.

2. ക്രിസ്തീയ സ്ത്രീ പുരുഷ
  നിര്‍മ്മല വിവാഹേ
  വിശുദ്ധത്രിത്വം ഇന്നും
  മുവ്വാഴ്ത്തല്‍ കൂറുന്നേ

3. വന്നാലും ശുദ്ധ താതാ
  ഈ സ്ത്രീയെക്കൊടുപ്പാന്‍
  ആദാമിന്‍ പാര്‍ശ്വേ നിന്നും
  ഹവ്വായെ എന്ന പോല്‍

4. വന്നാലും രക്ഷിതാവേ
  ഇവര്‍ കയ്യിണയ്പാന്‍
  ഇരുഗുണം എന്നേയ്ക്കും
  നിന്നില്‍ നീ ചേര്‍ത്തപോല്‍

5. വന്നാലും ശുദ്ധാത്മാവേ
  ആശീര്‍വദിച്ചീടാന്‍
  ക്രിസ്തുവിന്നായ് തന്‍ രാജ്യം
  നീ പാലിച്ചീടും പോല്‍

6. സ്വര്‍ഗ്ഗം ലാക്കാക്കി യാത്ര
  തുടരും ഇവര്‍ മേല്‍
  നിന്‍ പക്ഷങ്ങള്‍ വിടര്‍ത്തി
  നീക്കേണം ബാധകള്‍

7. കിരീടം നേടി നിന്‍ മുന്‍
  വെച്ചു വണങ്ങട്ടെ,
  ക്രിസ്തുവിന്‍ സഭയോടും
  മോക്ഷത്തില്‍ വാഴട്ടെ.| 
ദ്വിജാവന്തി - ആദിതാളം
              പല്ലവി
  ഇന്നീ മംഗലം ശോഭിക്കുവാന്‍ - കരുണ ചെയ്ക
  എന്നും കനിവുള്ള ദൈവമേ
           അനുപല്ലവി
  നിന്നടി കാനാവില്‍ മണപ്പന്തല്‍ പണ്ടലങ്കരിച്ചു
  അന്നു രസവീഞ്ഞുണ്ടാക്കി - എന്നപോല്‍ ഇന്നേരം വന്നു - (ഇന്നീ..)
           ചരണങ്ങള്‍
1. ആദി മുതല്‍ക്കന്‍പു ധരിച്ചാന്‍ - നരകുലത്തെ
  ആണും പെണ്ണും ആയി നിര്‍മ്മിച്ചാന്‍
  നീതിവരം നാലും ഉരച്ചാന്‍ - പെറ്റുപെരുകി
  മന്നിടം വാഴ്കെന്നരുള്‍ വച്ചാന്‍
  ആദമാദികള്‍ക്കും അനു-വാദമേകിയോരു ദേവാ
  നീതി പരിപാലിച്ചേശു-നാഥന്‍ അന്നു മാനിച്ചപോല്‍ - (ഇന്നീ..)

2. സത്യസഭയ്ക്കനുകൂലനേ-സുന്ദരി സഭ-
  യ്ക്കുത്തമനാം മണവാളനേ
  ചിത്തനാഥാനന്തബലനേ-പഴുതണുവും
  അറ്റദേവനേശുപാലനേ
  ഒത്തപോല്‍ ഗുണാധികാരം-എത്തി മോദമായ് സുഖിച്ചു
  പുത്രഭാഗ്യമോടു പാപ-മുക്തിയും കൊടുക്കുമാറു - (ഇന്നീ..)

3. ഉത്തമസ്ത്രീ ആയ ബാലയെ-തെരഞ്ഞബ്രാമിന്‍
  ഭൃത്യവരന്‍ ചെയ്ത വേലയെ
  ത്വല്‍തുണ തുടര്‍ന്ന പോലെയെ-ഇവിടെയും നീ
  ചേര്‍ത്തരുള്‍ കല്യാണമാലയെ
  നല്ല മണവാളന്‍ തനി-ക്കുള്ള മണവാട്ടിയുമായ്
  കല്യമോദം ചേര്‍ന്നു സുഖി-ച്ചല്ലല്‍ വെടിഞ്ഞീടുവാനും - (ഇന്നീ..)| 
ഇംഗ്ലീഷ് - ആദിതാളം
                പല്ലവി
    പരനേശുവേ കരുണാനിധേ വരമേകുക ദമ്പതികള്‍ -
    ക്കരുളേണമേ കൃപയെ ദിനംപ്രതി മാരിപോല്‍ ദൈവജാതാ
              ചരണങ്ങള്‍
1. ഏദന്‍കാവിലാദം ഹവ്വായെ വാഴ്ത്തിയ ദൈവമേ ഈ സമയം
  ഈ ദമ്പതികളിന്‍ കൈകളെത്തമ്മില്‍ ചേര്‍ത്തു വാഴ്ത്തീടണമേ -(പരനേ..)

2. തവദാസരാമിവരൈകമത്യമോടെ വസിച്ചീടുവാനും
  അവസാനകാലമണഞ്ഞീടുംവരെ പ്രീതിയില്‍ മേവതിനും -(പരനേ..)

3. പരമാത്മാവാലിവരെ നിറയ്ക്ക മഹോന്നതനേ ദിനവും
  തിരുനാമകീര്‍ത്തി സദാ നിനച്ചു സഹവസിച്ചീടുവാനും -(പരനേ..)

4. പരനേശു തന്‍ പ്രിയയായ് തിരുസഭയെ വരിച്ചായതുപോല്‍
  പരിചോടു നിന്‍ തിരുദാസന്‍ തന്നുടെ പത്നിയെച്ചേര്‍ത്തുകൊള്‍വാന്‍ -(പരനേ..)| 
"വന്ദനം യേശുപരാ" എന്ന രീതി
        1
മംഗലനായകനേ! വരികിന്നീ
മംഗല്യമാം സമയം,
മങ്ങലേതും ഭവിക്കാതരുളുക
തുംഗമാം മോദമിപ്പോള്‍
        2
ഇന്നിവര്‍ ചെയ്തിടുന്ന പ്രതിജ്ഞയെ
നിത്യവും കാത്തിടാനും
ഒന്നെന്നുള്ളോരുഭാവം അനുദിനം
നിന്നില്‍ക്കാത്തീടുവാനും
        3
മുന്നം നിന്‍ സാന്നിദ്ധ്യത്താല്‍ അനുഗ്രഹം
കാനാവില്‍ ചേര്‍ത്തു മോദാല്‍
ഇന്നും നീ ചെര്‍ത്തീടേണം അനുഗ്രഹം
ദമ്പതിമാരില്‍ നാഥാ!
        4
ദാമ്പത്യ ജീവിതത്താലനുദിനം
ഇമ്പമോടേശുപാദം
കാന്തനേ! വന്നുചേരാന്‍ - അരുളുക
മാരിപോലാശിഷം നീ-(മംഗല..)| 
For all the Saints
       10.10.10.4.
            1
വിശ്വാസത്തോടു സാക്ഷിചൊന്നോരായ്
വിശ്രമിക്കും എല്ലാ വിശുദ്ധര്‍ക്കായ്
ഈശോ നിന്‍ നാമം വാഴട്ടെന്നുമായ്;
ഹല്ലേലൂയാ
            2
നീ തന്നെ പാറ, കോട്ട, രക്ഷയും
വന്‍പോരില്‍ നീ അവര്‍ക്കു നാഥനും,
കൂരിരുളില്‍ നീ ഏക ദീപവും;
ഹല്ലേലൂയാ
            3
മുന്‍കാലം ഭക്തര്‍ യുദ്ധം ചെയ്തപോല്‍
ഇപ്പോള്‍ നിന്‍ വീരര്‍ ധൈര്യം പൂണ്ടതാല്‍
പോരില്‍ കിരീടം പ്രാപിച്ചീടട്ടെ;
ഹല്ലേലൂയാ
            4
മാഘോരയുദ്ധം നീണ്ടുനില്ക്കുമ്പോള്‍
ആഘോഷഗീതം ദൂരെ കേള്‍ക്കുമ്പോള്‍
ധൈര്യം വരും, നാം ശക്തരാമപ്പോള്‍;
ഹല്ലേലൂയാ
            5
സ്വര്‍ണ്ണപ്രഭാ സായാഹ്നം വിളങ്ങും,
വീരര്‍ക്കു വേഗം വിശ്രമം വരും,
സ്വര്‍ഗ്ഗത്തിന്‍ ശാന്തി ഇന്‍പം ഏറ്റവും
ഹല്ലേലൂയാ
            6
വീണ്ടും ഉദിക്കും ശോഭയേറും നാള്‍
സാമോദം പൊങ്ങും ഭക്തര്‍ ഗാനങ്ങള്‍
താതസുതാത്മന്‍ വാഴ്ക സര്‍വനാള്‍
ഹല്ലേലൂയാ| 
1
മണ്മയമാ-മീയുലകില്‍ കാണ്മതു മായ
വന്‍മഹിമ ധനം സുഖങ്ങള്‍ സകലവും മായ
           2
മന്നില്‍ നമ്മള്‍ ജീവിതമോ പുല്ലിനെപ്പോലെ
ഇന്നു കണ്ടു നാളെ വാടും പൂക്കളെപ്പോലെ
           3
ധാന്യം ധന-ലാഭം കീര്‍ത്തി ഹാ! നഷ്ടമാകും
മാന്യമിത്രമാകെ നമ്മെ പിരിഞ്ഞിനി പോകും
           4
ഏഴുപത്തോ ഏറെയായാല്‍ എണ്‍പതോമാത്രം
നീളുമായുസ്സതും നിനച്ചാല്‍ കഷ്ടതമാത്രം
           5
ലോകമരുഭൂവില്‍ മര്‍ത്ത്യനാശ്രയം തേടി
ശോകക്കൊടും വെയിലിലയ്യോ വീഴുന്നു വാടി
           6
ദൈവമക്കള്‍ നമുക്കു സ്വര്‍ഗ്ഗം - ഹാ സ്വന്തദേശം
കേവലമീപാരിടമോ വെറും പരദേശം| 
ചെഞ്ചുരുട്ടി - ആദിതാളം
          1
ഒരിക്കല്‍ ഏവനും മരിക്കും നിര്‍ണ്ണയം
ഒരുങ്ങെല്ലാവരും മരിപ്പാന്‍
ദരിദ്രന്‍ ധനികന്‍ വയസ്സന്‍ ശിശുവും
മരിക്കുന്നില്ലയോ ലോകേ
          2
പുരമേല്‍ മുളയ്ക്കും പുല്ലിനു സമം
നരന്‍റെ ജീവിതം ഉലകില്‍
വാടിപ്പൊഴിയും പുഷ്പംപോലവന്‍
ഓടിപ്പോം നിഴല്‍പോലെ
          3
നാലു വിരലേ മര്‍ത്യനായുസ്സു
നില്‍ക്കുന്നോരെല്ലാം മായ
വേഷനിഴലില്‍ നടന്നു തങ്ങള്‍ നാള്‍
കഴിക്കുന്നേ കഥപോലെ
          4
ആയുസ്സെണ്‍പതു വര്‍ഷമാകിലും
ആയതിന്‍ ബലം ഖേദം
ആണ്ടായിരം ഒരു ദിവസമായിട്ടേ
ആണ്ടവന്‍ കണക്കാക്കൂ.
          5
മണ്ണാല്‍ മെനയപ്പെട്ട നല്‍മേനി
മണ്ണായ് അഴിയും കുഴിയില്‍
ശ്വാസം നില്ക്കുമ്പോള്‍ ആത്മാവോ തന്‍റെ
വാസം തേടി പോം വേഗം.
          6
ഒന്നും നാം ഇഹെ കൊണ്ടുവന്നില്ല
ഒന്നും കൂടാതെ പോകും
സമ്പാദിച്ചതു പിന്നില്‍ തള്ളണം
നമ്പിക്കൂടല്ലോ ലോകം
          7
കര്‍ത്തനേശുവില്‍ നിദ്രകൊള്ളുന്നോര്‍
വാഴ്ത്തപെട്ടവര്‍ മേലാല്‍
ഇഹത്തില്‍ മേലാല്‍
ഇഹത്തില്‍ ദുരിതംഒഴിഞ്ഞവര്‍ക്കെന്നും
മഹത്വേ ഭാവുകം ലഭിക്കും| 
'നിന്‍റെ ഹിതം പോലെയെന്നെ'
      എന്ന രീതി
സ്വര്‍ഗ്ഗസീയോന്‍ യാത്രക്കാര്‍ നാം
മാര്‍ഗ്ഗമദ്ധ്യേ യോര്‍ദ്ദാനുണ്ട്,
ഭീതിയേകും ഘോരശബ്ദം
കേട്ടീടുന്നതിന്‍ കരയില്‍ - സ്വര്‍ഗ്ഗ
      ചരണങ്ങള്‍
         1
ഭീതി ചെറ്റും വേണ്ട നെഞ്ചേ
നാഥനേശു പിന്‍പേ പോകാം;
യോര്‍ദ്ദാന്‍ തിരമാലകളെ
ഭേദിച്ചീടും ക്രിസ്തന്‍ ശക്തി - സ്വര്‍ഗ്ഗ
         2
താതനിഷ്ടം ചെയ്യും സുതര്‍
വാഴും ലോകം വേറൊന്നു താന്‍
ജാതമോദം പോകുന്നവര്‍
താതവലഭാഗത്തെത്താന്‍ - സ്വര്‍ഗ്ഗ
         3
സ്വര്‍ഗ്ഗേ താതന്‍ കാത്തീടുന്നു
സ്വര്‍ഗ്ഗസേന പാടീടുന്നു
പൊന്‍ കിരീടം വെണ്ണങ്കിയും
നന്നായങ്ങു കാണുന്നു ഞാന്‍ - സ്വര്‍ഗ്ഗ
         4
ദാഹം വിശപ്പേതുമില്ല
പാപം ശാപം മൃത്യുവില്ല;
എന്നും ഗീതം എന്നും സ്തോത്രം
'ഹല്ലേലൂയാ' നിത്യഗാനം - സ്വര്‍ഗ്ഗ| 
              പല്ലവി
   ആശ്വാസമേ എനിക്കേറെ തിങ്ങിടുന്നു
   വിശ്വാസക്കണ്ണാല്‍ ഞാന്‍ നോക്കിടുമ്പോള്‍
            അനുപല്ലവി
   സ്നേഹമേറിടുന്ന രക്ഷകന്‍ സന്നിധൌ
   ആനന്ദക്കൂട്ടരെ കാണുന്നല്ലോ
            ചരണങ്ങള്‍
1. ആമോദത്താല്‍ തിങ്ങി ആശ്ചര്യമോടവര്‍
  ചുറ്റും നിന്നു സ്തുതി ചെയ്തീടുന്നു
  തങ്കത്തിരുമുഖം കാണാന്‍ കൊതിച്ചവര്‍
  ഉല്ലാസമോടിതാ നോക്കിടുന്നു (ആശ്വാസമേ..)

2. തന്‍ മക്കളിന്‍ കണ്ണുനീരെല്ലാം താതന്‍ താന്‍
  എന്നേക്കുമായ്‌ തുടച്ചിതല്ലോ
  പൊന്‍ വീണകള്‍ ധരിച്ചാമോദ പൂര്‍ണരായ്
  കര്‍ത്താവിനെ സ്തുതി ചെയ്യുന്നവര്‍ (ആശ്വാസമേ..)

3. കുഞ്ഞാടിന്‍റെ രക്തം തന്നില്‍ തങ്ങള്‍ അങ്കി
  നന്നായ്‌ വെളുപ്പിച്ച കൂട്ടരിവര്‍
  പൂര്‍ണ്ണ വിശുദ്ധരായ്‌ തീര്‍ന്നവരേശുവിന്‍
  തങ്കരുധിരത്തിന്‍ ശക്തിയാലേ (ആശ്വാസമേ..)

4. തങ്കക്കിരീടങ്ങള്‍ തങ്ങള്‍ ശിരസ്സിന്മേല്‍
  വെണ്‍ നിലയങ്കി ധരിച്ചോരിവര്‍
  കയ്യില്‍ കുരുത്തോല ഏന്തീട്ടവര്‍ സ്തുതി
  പാടീട്ടാനന്ദമോടാര്‍ത്തീടുന്നു (ആശ്വാസമേ..)

5. ചേര്‍ന്നീടുമേ വേഗം ഞാനും ആ കൂട്ടത്തില്‍
  ശുദ്ധരോടൊന്നിച്ചങ്ങാനന്ദിപ്പാന്‍
  ലോകം വേണ്ട എനിക്കൊന്നും വേണ്ട
  എന്‍റെ നാഥന്‍റെ സന്നിധൌ ചേര്‍ന്നാല്‍ മതി (ആശ്വാസമേ..)

6. കര്‍ത്താവേ വിശ്വാസപ്പോരില്‍ തോല്ക്കാതെന്നെ
  അവസാനത്തോളം നീ നിര്‍ത്തേണമേ
  ആകാശമേഘത്തില്‍ കാഹളനാദത്തില്‍
  അടിയനും നിന്‍ മുന്നില്‍ കാണേണമേ (ആശ്വാസമേ..)| 
       ദ്വജാവന്തി - ആദിതാളം
             പല്ലവി
  ആശ്വാസം കൊള്‍ക മനമേ - രക്ഷിതാവില്‍ നീ
  ആശ്വാസം കൊള്‍ക മനമേ
           അനുപല്ലവി
  വിശ്വേ പാപത്തിനുടെ വിളവാം മരണഭയം
  നിശ്ശേഷം നീക്കിയ നായകന്‍ തന്നെ നോക്കി - (ആശ്വാസം..)
           ചരണങ്ങള്‍
1. നമ്പുതല്‍ അറ്റവരെപ്പോല്‍ മരിച്ചവര്‍ക്കായ്
  തുന്‍പം കൊള്ളുന്നതെന്തിന്നു
  തമ്പുരാന്‍ മേഘത്തിന്മേല്‍ വെളിപ്പെടുമ്പോള്‍
  ഇന്‍പമായുയിര്‍ക്കുമന്നു
  സംഭ്രമത്തോടു കര-യേണ്ടാ ക്രിസ്തേശുനാഥന്‍
  അന്‍പോടു ചൊന്ന മൊഴി-സാരം നീ രുചിനോക്കി - (ആശ്വാസം..)

2. കര്‍ത്തന്‍ വരും ആകാശത്തില്‍ - ദൈവദൂതന്മാര്‍
  കാഹളം ഊതും നേരത്തില്‍
  ധാത്രി തന്നില്‍ യേശുവിങ്കല്‍ - മരിച്ചോരെല്ലാം
  ധരിക്കും ജീവന്‍, പിന്‍ മേഘത്തില്‍
  ആശയായ് ചെല്ലും നാമും - അനുരൂപപ്പെട്ടു കൂടെ
  യേശുവിനോടൊന്നിച്ചു - ശാശ്വതമായി വാഴും - (ആശ്വാസം..)

3. ജീവനദികള്‍ ഓടുമേ - യെറുശലേമില്‍
  തിങ്ങി ജനങ്ങള്‍ കൂടുമേ
  ദേവഗാനങ്ങള്‍ പാടുമേ-യേശുക്രിസ്തുവിന്‍
  ജയത്തെ വാഴ്ത്തിക്കൊണ്ടാടുമേ
  ആത്മാവിലാഹാ നാമും അതിനെ അനുഭവിപ്പാന്‍
  ജീവവചനം തന്നെ സ്ഥിരമായ്‌ പിടിച്ചും കൊണ്ടു - (ആശ്വാസം..)| 
  ആനന്ദവിലാസം - ചായ്പുതാളം
          പല്ലവി
 മറന്നുപോകാതെ നീ മനമേ - ജീവന്‍
 പറന്നുപോകും വേഗം-ജഡം മണ്ണായിടുമേ
 മറന്നുപോകാതെ നീ മനമേ
        ചരണങ്ങള്‍
പിറന്ന നേരം മുതല്‍ നിന്നെ എപ്പോള്‍
മുറിച്ചീടാമോ എന്നു - മരണം നില്ക്കുന്നേ
കുറഞ്ഞൊന്നും താമസം എന്യേ നിന്നെ
മറുലോകത്താക്കീടു-വാനൊരുങ്ങുന്നേ (മറന്നു..)
           2
ശക്തി സുഖം ധനം എല്ലാം - സര്‍വ്വ
ശക്തന്‍ നിന്നെ വിളി-ച്ചീടുന്നകാലം
മാത്രനേരം ജപം ചൊല്ലാന്‍-കൂടെ
ചേര്‍ത്തീടുമോ? ഇല്ല-ഇല്ല ഇതെല്ലാം (മറന്നു..)
           3
മൃത്യു വന്നീടുന്ന കാലം - ബാല്യ
വാര്‍ദ്ധക്യ ശിശുത്വ ബാല യൌവനത്തോ
രാത്രിയിലോ പകലത്തോ-എന്തോ
മര്‍ത്യരറിയുന്നി-ല്ലന്ത്യകാലത്തെ (മറന്നു..)
           4
വീട്ടില്‍വച്ചോ കാട്ടില്‍വച്ചോ - ക്രൂര
ചേഷ്ടയുള്ള സമുദ്രത്തിങ്കല്‍ വച്ചോ
കട്ടില്‍ കിടക്കയില്‍ വച്ചോ-മൃത്യു
വെട്ടുവാന്‍ മൂര്‍ച്ച കൂ-ട്ടുന്നെങ്ങു വെച്ചോ (മറന്നു..)
           5
രോഗം ക്ഷാമം ശണ്ഠകൊണ്ടോ-വിഷ
നാഗം ദുഷ്ടമൃഗം-മിന്നിടികൊണ്ടോ
വേറെ വിപത്തുകള്‍ കൊണ്ടോ ജീവന്‍
മാറും കായം മണ്ണാ-യ് തീരും നീ കണ്ടോ (മറന്നു..)
           6
ഇപ്പോളൊരുങ്ങേണം നെഞ്ചേ-ഇനി
പില്പാടാകട്ടെന്നു-വയ്ക്കാതെ-നെഞ്ചേ
തല്‍പരനേല്പിക്ക നിന്നെ-എന്നാല്‍
സല്‍പ്പുരത്തില്‍ എന്നും - വാണിടാം പിന്നെ (മറന്നു..)| 
      1
സമയമാം രഥത്തില്‍ ഞാന്‍ 
സ്വര്‍ഗ്ഗയാത്ര ചെയ്യുന്നു
എന്‍ സ്വദേശം കാണ്മതിന്നു
ബദ്ധപ്പെട്ടോടീടുന്നു.
      2
ആകെ അല്പ നേരം മാത്രം 
എന്‍റെ യാത്ര തീരുവാന്‍
യേശുവേ നിനക്കു സ്തോത്രം 
വേഗം നിന്നെ കാണും ഞാന്‍
      3
രാവിലെ ഞാന്‍ ഉണരുമ്പോള്‍ 
ഭാഗ്യമുള്ളോര്‍ നിശ്ചയം
എന്‍റെ യാത്രയുടെ അന്ത്യം 
ഇന്നലെക്കാള്‍ അടുപ്പം
      4
രാത്രിയില്‍ ഞാന്‍ ദൈവത്തിന്‍റെ 
കൈകളില്‍ ഉറങ്ങുന്നു
അപ്പോഴും എന്‍ രഥത്തിന്‍റെ 
ചക്രം മുന്നോട്ടായുന്നു
      5
തേടുവാന്‍ ജഡത്തിന്‍ സുഖം 
ഇപ്പോള്‍ അല്ല സമയം
സ്വന്തനാട്ടില്‍ ദൈവമുഖം 
കാണ്‍കയത്രെ വാഞ്ഛിതം
      6
ഭാരങ്ങള്‍ കൂടുന്നതിനു 
ഒന്നും വേണ്ട യാത്രയില്‍
അല്പം അപ്പം വിശപ്പിന്നു 
സ്വല്പം വെള്ളം ദാഹിക്കില്‍
      7
സ്ഥലം ഹാ! മഹാവിശേഷം 
ഫലം എത്ര മധുരം
വേണ്ട വേണ്ട ഭൂപ്രദേശം 
അല്ല എന്‍റെ പാര്‍പ്പിടം
      8
നിത്യമായോര്‍ വാസ സ്ഥലം 
എനിക്കുണ്ടു സ്വര്‍ഗ്ഗത്തില്‍
ജീവവൃക്ഷത്തിന്‍റെ ഫലം 
ദൈവപറുദീസായില്‍
      9
എന്നെ എതിരേല്പാനായി 
ദൈവദൂതര്‍ വരുന്നു
വേണ്ടുമ്പോലെ യാത്രക്കായി 
പുതുശക്തി തരുന്നു
      10
ശുദ്ധന്മാര്‍ക്കു വെളിച്ചത്തില്‍
ഉള്ള അവകാശത്തിന്‍
പങ്കു തന്ന ദൈവത്തിന്നു
സ്തോത്രം സ്തോത്രം പാടും ഞാന്‍| 
1. നാശപാപമാര്‍ഗ്ഗത്തില്‍
  ഓടും നഷ്ട കൂട്ടമേ,
  യേശു തന്‍ സമീപത്തില്‍
  ചേര്‍ത്തു രക്ഷ നല്‍കുമേ

പാടുവിന്‍, കൊണ്ടാടുവിന്‍
സ്പഷ്ടമായ് ഘോഷിച്ചീടിന്‍,
പാപിയെ കൈക്കൊള്ളുമേ,
യേശു താന്‍ രക്ഷിക്കുമേ.

2. വിശ്വസിപ്പിന്‍ തന്‍റെ ചൊല്‍
  ഭാരം പൂണ്ട പാപികള്‍
  ഏതു പാപിയേയും നല്‍
  യേശു ചേര്‍ത്തു രക്ഷിക്കും (പാടുവിന്‍ ..)

3. പാപദോഷം നീക്കും താന്‍
  എന്നെ ശുദ്ധന്‍ ആക്കും താന്‍
  ധൈര്യബോധത്തോടു ഞാന്‍
  നില്‍ക്കും പ്രീതി നേടും ഞാന്‍ (പാടുവിന്‍ ..)

4. പാപികള്‍ക്കു രക്ഷകന്‍
  പാപിയാം എന്‍ സ്വന്തമേ
  രക്ഷ നേടി പാപി ഞാന്‍
  കൂടെ വാഴും എന്നുമേ (പാടുവിന്‍ ..)| 
       1
മേല്‍ വീട്ടില്‍ എന്‍ യേശു ഹാ! സ്നേഹമായ്
വിളിക്കുന്നു വിളിക്കുന്നു.
സ്നേഹത്തിന്‍ ശോഭയെ വിട്ടെന്തിന്നായ്
നീ ദൂരെ പോയീടുന്നു.

നീ ഇന്നു വാ, നീ ഇന്നു വാ
യേശു മാ സ്നേഹമായ്
വിളിക്കുന്നു ഇന്നു വാ.

       2
ക്ഷീണിച്ചവര്‍ക്കേശു ശക്തി നല്‍കാന്‍
വിളിക്കുന്നു വിളിക്കുന്നു;
പാപഭാരം കൊണ്ടു നീ വരിക
ആട്ടുകയില്ല നിന്നെ (നീ ഇന്നു വാ..)

       3
കാത്തു നില്‍ക്കുന്നേശു നീ ഇന്നു വാ
നിന്നെക്കാത്തു നില്‍ക്കുന്നു ഹേ;
പാപങ്ങളോടു തിരുമുമ്പില്‍ വാ
താമസിച്ചീടരുതേ (നീ ഇന്നു വാ..)

       4
കേള്‍ക്കുക യേശുവിന്‍ സ്നേഹശബ്ദം
കേള്‍ക്കുക നീ കേള്‍ക്കുക നീ,
വിശ്വസിക്കുന്നവര്‍ക്കാനന്ദവും
കിട്ടും വന്നീടുക നീ (നീ ഇന്നു വാ..)| 
       1
ശാന്തമായ് യേശു വിളിക്കുന്നിന്നേരം
എന്നെയും നിന്നെയുമേ,
വാഞ്ഛയോടേശു നോക്കി നില്‍ക്കുന്നേരം 
എന്നെയും നിന്നെയുമേ,

വരീന്‍ വരീന്‍ വരീന്‍
ക്ഷീണമുള്ളോരേ വരീന്‍
വാഞ്ഛയോടു യേശു വിളിക്കുന്നു താന്‍
പാപിയേ നീ വാ വീട്ടില്‍

       2
യേശു വിളിക്കുമ്പോള്‍ താമസമെന്ത്
എന്നെയും നിന്നെയുമേ;
താമസം തന്‍കൃപ കൈക്കൊള്ളാനെന്ത്
എന്നാലും നിന്നാലുമേ (വരീന്‍ ..)

       3
കാലങ്ങള്‍ വേഗം പറന്നീടുന്നയ്യോ
എന്‍റെയും നിന്‍റെയുമേ
ചാവുകള്‍ സമീപെ വന്നീടുന്നയ്യോ
എന്‍റെയും നിന്‍റെയുമേ (വരീന്‍ ..)

       4
യേശു തന്‍ അത്യന്തസ്നേഹത്തിനാലെ
പാപികള്‍ നാമായിട്ടും
പാപക്ഷമ കൃപ വാഗ്ദത്തത്താലെ
ലഭിക്കുമെന്നു ദൃഢം (വരീന്‍ ..)| 
1. തട്ടി തട്ടി നില്പതാര്‍ ?
  കാത്തു കാത്തു നില്പതാര്‍ ?
  രാജതുല്യനാം സഞ്ചാരി
  സ്വര്‍ഗ്ഗലോക നായകന്‍
  ചിത്തമേ ഉണര്‍ന്നുതേറി
  ഉള്‍ തുറക്കയില്ലയോ?

2. വീണ്ടും തട്ടുന്നത്ഭുതന്‍,
  കാത്തു നില്‍ക്കുന്നുന്നതന്‍
  ധൂള്‍ തുരുമ്പും പൂണ്ടു വാതില്‍
  കീല്‍ ഉണങ്ങിപ്പോയല്ലോ;
  കാടുകള്‍ പടര്‍ന്നു നീക്കല്‍
  പാടില്ലാതെ ആയല്ലോ.

3. ഹാ! ഇതെത്ര അത്ഭുതം,
  തട്ടി തട്ടി നില്പതും,
  ആണി പൂണ്ട കൈ തട്ടുന്നു
  നോട്ടം എന്തു മാതൃക!
  ഹാ! നിന്‍ പ്രിയ രക്ഷകന്നു
  ഉള്ളത്തെത്തുറക്കുക| 
   "Come unto me Ye Weary"
             7.6
'ക്ഷീണിച്ചോനേ വരിക, ആശ്വാസം ഞാന്‍ തരും'
ഈ വാഴ്ത്തപ്പെട്ട ശബ്ദം, കേള്‍ക്കുന്നതിന്‍പമാം
അനുഗ്രഹവും മാപ്പും, കൃപാ കടാക്ഷവും
അനന്തമോദം അന്‍പും, അരുളിച്ചെയ്യുന്നു.
              2
'പൈതങ്ങളേ വരിക - വെളിച്ചം ഞാന്‍ തരും'
ഈ സ്നേഹ ശബ്ദം കേട്ടു, ഇരുളകന്നീടും,
സന്താപത്താല്‍ നിറഞ്ഞ, അനാഥരായ നാം
പ്രകാശം കണ്ടു പാടി, ആഹ്ലാദിച്ചീടുമാം
              3
'നിര്‍ജ്ജീവിയേ വരിക, ഹാ! ജീവന്‍ ഞാന്‍ തരും'
ഈ ശാന്തശബ്ദം കേട്ടു, വന്‍ പോരും തീര്‍ന്നീടും,
ശത്രുക്കള്‍ ഗര്‍ജ്ജിച്ചാലും, പോര്‍ നീണ്ടു നിന്നാലും
അശക്തര്‍ ഞങ്ങളെയും, നീ ശക്തരാക്കീടും
              4
'എന്നെ സമീപിച്ചോരെ, ത്യജിക്കയില്ല ഞാന്‍'
ഈ യേശുവിന്‍റെ സ്നേഹം, സന്ദേഹം നീക്കും താന്‍
അയോഗ്യര്‍ നാമായാലും, പാപിഷ്ടരായാലും
വിശാലമാം നിന്‍ സ്നേഹം, നമ്മെ ഉയര്‍ത്തീടും.| 
              കണ്ണികള്‍
1. വന്നീടിന്‍ പാപികളേ! യേശുക്രിസ്തുവിന്‍ പാദത്തിങ്കല്‍
  വരുവിന്‍ - വരുവിന്‍ - വരുവിന്‍ , ഇപ്പോള്‍ വാങ്ങുവിന്‍ പാപക്ഷമ

2. പാപത്തെക്കണ്ടുണര്‍ന്നു, ഉടന്‍ ദുഃഖിക്കും പാപികള്‍ക്കു
  പുണ്യ-മായ രക്തത്തിനാല്‍ പാപക്ഷമ ലഭിക്കും

3. കാല്‍വരിമലയിന്മേല്‍, ഉള്ള കുരിശിങ്കല്‍ യേശുവിനെ
  നോക്കൂ-നോക്കൂ-നോക്കൂ-ഇപ്പോള്‍-പാപിയേ നിനക്കായി

4. പഞ്ചമുറിവുകളെ, കര്‍ത്തന്‍ അഞ്ചാതെയേറ്റതോര്‍ക്ക
  പഞ്ച-പാപിയായ നീചന്‍-നിനക്കും കൂടെയല്ലോ

5. കാലതാമസമെന്ന്യേ യേശുകര്‍ത്തന്‍റെ മാര്‍വ്വിടത്തില്‍
  വരുവിന്‍-വരുവിന്‍-വരുവിന്‍ അപ്പോള്‍ ശോകമെല്ലാം നീങ്ങിപ്പോം| 
1. കേള്‍ക്ക എന്‍റെ ആത്മാവേ, യേശു നിന്നോടിങ്ങനെ   
  ചോദിക്കുന്നു ഹേ പാപി, സ്നേഹിക്കുന്നോ എന്നെ നീ?   
  ആദിയിങ്കല്‍ ഞാന്‍ തന്നെ, തിരഞ്ഞെടുത്തു നിന്നെ   
  അപ്പോള്‍ നിന്നെ സ്നേഹിച്ചു, പിന്നെ നിന്നെ രക്ഷിച്ചു.

2. പാപത്തില്‍ നീ കിടന്നു, അതില്‍ മരിച്ചിരുന്നു,   
  നിന്നില്‍ ആത്മ ജീവനെ, ഊതിയതു ഞാന്‍ തന്നെ;   
  നിനക്കു നല്ലാശയും, പുതിയ സ്വഭാവവും   
  തന്നതും ഇന്നുവരെ-രക്ഷിച്ചതും ഞാന്‍ തന്നെ.

3. പെറ്റ തള്ള കുഞ്ഞിനെ, മറക്കുന്നതെങ്ങനെ?   
  അവള്‍ മറന്നീടിലും നിന്നെ, എന്നും ഞാന്‍ ഓര്‍ക്കും;   
  നിനക്കു എന്‍ മഹത്വം, വേഗത്തില്‍ ഞാന്‍ കാണിക്കും   
  എന്നാല്‍ അതിന്‍ മുമ്പെയും, നിന്നെ സ്വച്ഛന്‍ ആക്കണം.

4. എന്‍ സിംഹാസനത്തിലും, വേഗത്തില്‍ നീ ഇരിക്കും,   
  ഞാന്‍ വീണ്ടെടുത്ത പാപി, എന്നെ സ്നേഹിക്കുന്നോ നീ?   
  എന്‍റെ സ്നേഹം കര്‍ത്താവേ, പോരാത്തതു ആകുന്നേ   
  കൃപയോടെ അതിനെ, നീ വര്‍ദ്ധിപ്പിക്കേണമേ.| 
ശുദ്ധിക്കായ് നീ യേശു സമീപേ പോയോ?
കുളിച്ചോ കുഞ്ഞാട്ടിന്‍ രക്തത്തില്‍?
അവന്മേല്‍ നിന്‍ ആശ്രയം എല്ലാം വച്ചോ?
കുളിച്ചോ കുഞ്ഞാട്ടിന്‍ രക്തത്തില്‍?

കുളിച്ചോ കുഞ്ഞാട്ടിന്‍
ആത്മശുദ്ധി ചെയ്യും രക്തത്തില്‍?
ഹിമം പോല്‍ നിഷ്കളങ്കമോ നിന്‍ വസ്ത്രം
കുളിച്ചോ കുഞ്ഞാട്ടിന്‍ രക്തത്തില്‍?
         2
ദിനം തോറും രക്ഷിതാവിന്‍ പക്ഷത്തില്‍
നടന്നീടുന്നോ നീ ശുദ്ധിയില്‍?
ആശ്വസിക്കുന്നോ എപ്പോഴും ക്രൂശതില്‍
കുളിച്ചോ കുഞ്ഞാട്ടിന്‍ രക്തത്തില്‍? (കുളിച്ചോ..)
         3
മണവാളന്‍ വന്നീടുമ്പോള്‍ നിന്‍ വസ്ത്രം
വെണ്മയേറിയതായ് കാണുമോ?
മോക്ഷലോകെ വാസം ചെയ് വാന്‍ നിന്‍ ആത്മം
യോഗ്യമായ് അന്നാളില്‍ തീരുമോ? (കുളിച്ചോ..)
         4
പാപമ്ലേച്ഛം ഏറ്റ വസ്ത്രം നീ മാറ്റി
കുളിക്ക കുഞ്ഞാട്ടിന്‍ രക്തത്തില്‍;
ദോഷികള്‍ക്കായ് ഊറും ജീവ ഊറ്റില്‍ നീ
സ്നാനം ചെയ്തീടുക വേഗത്തില്‍ (കുളിച്ചോ..)| 
     ക്യാല്‍ - അടതാളചായ്പ്
            1
വരിക വരിക യേശു അരികില്‍ വാ പാപി
അരുമരക്ഷകന്‍ നിന്നെ ക്ഷണിക്കുന്നിന്നേരം
            2
ഭാരം നീ വഹിക്കേണ്ടാ പാരം ഭീതി വേണ്ടാ
കാരുണ്യവാനേശു തരുമേയാശ്വാസം
            3
വരികയെന്നാത്മാവും സഭയും ചൊല്ലുന്നു
വരിക താമസിയ്ക്കാതെ തുറക്ക നിന്‍ ഹൃദയം
            4
പാപിയെന്നോര്‍ത്തു പിന്മാറേണ്ട തെല്ലും
പാപമെല്ലാമേശു മോചനം ചെയ്യും.
            5
പാപത്തെ മറയ്ക്കാതെ ഏറ്റു ചൊല്ലഖിലം
പാപികള്‍ക്കഭയമാം യേശുവിന്‍ മുമ്പില്‍
            6
ശരണം മറ്റൊരുവനും വരികല്ലനൂനം
പരമസങ്കടമേറും മരണനാഴികയില്‍ (വരിക..)| 
         പന്തുവരാളി - അടതാളം
              പല്ലവി
       യേശുവിന്നരികില്‍ വാ പാപി
            അനുപല്ലവി
ഈശന്‍ നിന്‍ ദുരിതങ്ങള്‍ - മോചിക്കും വേഗാല്‍ (യേശു..)
            ചരണങ്ങള്‍
1. പാപത്തില്‍ കിടന്നു നീ-നരകത്തീയതില്‍ വീണു
  എരിയാതീ നിമിഷം നീ-വരിക വൈകാതെ (യേശു..)

2. നിന്‍ പാപമഖിലവും-തന്‍കണ്ണിന്നു മുമ്പാകെ
  കാണുന്നായതിനാലെ-താണു നീ വേഗം (യേശു..)

3. പാപിക്കാശ്രയമായി - താനല്ലാതെയില്ലാരും
  പാദേ ചേര്‍ന്നീടുന്നോരെ-പാലിക്കുന്നോരു (യേശു..)

4. ആണിപ്പാടുകളുള്ള-പാണി നീട്ടിയും കൊണ്ട്
  ക്ഷീണരെ വിളിക്കുന്നു-കാണുന്നില്ലേ നീ (യേശു..)

5. ഒന്നുകൊണ്ടുമെന്‍ ചാരേ-വന്നീടും നരരെ ഞാന്‍
  നിന്ദിച്ചു ത്യജിക്കയി-ല്ലെന്നു ചൊന്നോരു (യേശു..)

6. നിന്നെ നോക്കിയുംകൊണ്ട്-കണ്ണുനീര്‍ ചൊരിയുന്നു
  പിന്നെയെന്നു നീ ചിത്തേ-ചിന്തിച്ചിടാതെ (യേശു..)

7. ഉന്നതന്‍ വിളികേട്ടു-പിന്നാലെ വരികെന്നാല്‍
  പൊന്നു ലോകത്തിലെന്നും സാമോദം വാഴാം (യേശു..)| 
  ഇംഗ്ലീഷ് - ഏകതാളം
പരമാനന്ദമനുഭവിപ്പാന്‍
വരുവിന്‍ നരരേ വിരഞ്ഞോടി നിങ്ങള്‍
പരമോന്നതനേശു ഇതാ
അരികില്‍ വരുവാനുര ചെയ്തീടുന്നു.
        2
പരിശുദ്ധമതീ വചനം
ഒരു കാലത്തിലും വരികില്ല ഭേദം
അരികില്‍ വരുമാരെയുമേ
പിരിയാതെയെന്നും കരുതീടുമെന്നും
        3
പരമോന്നത വാക്യമിതാ
ശരിയായ് നിന്നോടിന്നുരചെയ്തീടുന്നു
വരിക തിരുസന്നിധിയില്‍
പരമാര്‍ത്ഥമെല്ലാം പറഞ്ഞീടുക നീ
        4
ഒരു മാത്രയും പാര്‍ത്തിടാതെ
വെറുത്തേറ്റു പറഞ്ഞൊഴിഞ്ഞീടു പാപം
തിരുച്ചോരയിനാലെ നിന്‍റെ
പെരിയോരു പാപം കഴുകീടുമവന്‍ (പരമാനന്ദ..)| 
  ശങ്കരാഭരണം - ആദിതാളം
          പല്ലവി
  ഓടിവാ കൃപയാം നദിയരികില്‍
  നിന്‍റെ മലിനത നീക്കാന്‍ പാപി
  ഓടിവാ കൃപയാം നദിയരികില്‍
        ചരണങ്ങള്‍
1. തേടി നിന്നെ കാണ്മാനേറ്റം
  വാടി മലര്‍ന്നവന്നുള്ളം
  ഓടിവന്നുപാടുകളങ്ങേറ്റു കുരിശില്‍
  നേടി നിന്‍റെ രക്ഷയേശു
  മോടിയോടുയിര്‍ത്തു പിതാ-
  വോടിരുന്നു മദ്ധ്യസ്ഥനായ്
  കേണപേക്ഷിക്കുന്നു വേഗം - ഓടി..

2. ആശുദ്ധികളൊഴിച്ചു നിന്‍
  അകൃത്യങ്ങളകറ്റിടാന്‍
  വിശുദ്ധിയിന്നുറവയെ തുറന്ന മാര്‍വ്വില്‍
  കുളിച്ചു നീയനുദിനം
  വെളുപ്പിച്ചങ്കിയെ പിന്നെ
  കുടിച്ചീടില്‍ തടിച്ചു നീ
  വിശുദ്ധനായ് വളര്‍ന്നിടും - ഓടി..

3. പരിശുദ്ധാത്മാവു നിന്‍റെ 
  മരണാവസ്ഥയെക്കണ്ടു
  കരളലിഞ്ഞരികില്‍ വന്നെടുത്തു നിന്നെ
  തിരുജീവന്‍ ഊതിനിന്നില്‍
  മറുരൂപമാക്കി നിന്നെ
  തിരുസ്നാനം നല്‍കിയവന്‍
  പരിശുദ്ധനായ് നടത്തും - ഓടി..

4. സത്യമാം തിരുവചനം
  ശുദ്ധിവരുത്തീടും നിന്നെ
  ശുദ്ധിയിന്‍ വഴിയതില്‍ നടത്തും വചനം
  നിത്യം നിന്‍റെ പാദങ്ങള്‍ക്കു
  സത്യവെളിച്ചം തന്നിട്ടു
  ശുദ്ധതയില്‍ ശുദ്ധസ്ഥല-
  ത്തെത്തുവോളം തുണച്ചീടും - ഓടി..

5. ശുദ്ധിയിന്നലങ്കാരത്തില്‍
  ശുദ്ധിമാന്മാരെ സ്തുതിപ്പിന്‍
  ശുദ്ധതയില്‍ വസിക്കും യഹോവായെ നിങ്ങള്‍
  നിത്യം നിത്യം വളര്‍ന്നു നാം
  ശുദ്ധതയില്‍ മുതിര്‍ന്നു പാ-
  പത്തെ നശിപ്പിച്ചീടുകില്‍
  ക്രിസ്തേശുവില്‍ ജീവിച്ചിടും നാം - ഓടി..| 
         കാപി - ആദിതാളം
            പല്ലവി
   ഓഹോ! പാപമാര്‍ഗ്ഗം വിട്ടോടായോ?
   ഉള്ളമേ യേശു അന്‍പെ തേടായോ?
           ചരണങ്ങള്‍
1. വന്‍കൃപയായി - ദേവന്‍ അന്‍പായി
  വന്നതില്ലയോ? ഭുവനേ നിനക്കായ് (ഓഹോ!..)

2. നാല്പതു നാളായ് - തീപ്പശിയ്ക്കാളായി
  നാഥന്‍ ഉപാസിച്ചീലേ? നിനക്കായ് (ഓഹോ!..)

3. ഭൂതലെ ജനിച്ചു - വേദന സഹിച്ചു
  ഭൂഭാരം അഖിലം താനേ വഹിച്ചു (ഓഹോ!..)

4. കുരിശതില്‍ അറഞ്ഞു കബറകം പതിഞ്ഞു
  ദുരിതം നിനക്കതിനാലെ കുറഞ്ഞു (ഓഹോ!..)

5. ക്ഷണം ഇഹം അഴിയും-വിധിദിനം അണയും
  തുണ അവന്‍ ആര്‍ക്കോ? അഴല്‍ അവനൊഴിയും (ഓഹോ!..)

6. അയ്യോ എന്‍ മനമേ-പൊയ്യേ ഭുവനമേ
  അഴിയാഭാഗ്യം ചിന്തിക്ക അനുദിനമേ (ഓഹോ!..)| 
          ചെഞ്ചുരുട്ടി - ആദിതാളം
                 പല്ലവി
     പിന്നാലെ വരിക - കുരിശെടുത്തെന്‍
     പിന്നാലെ നീ വരിക - നിന്നെ വെറുത്തെന്‍ 
     പിന്നാലെ നീ വരിക
               അനുപല്ലവി
   പിന്നാലെ നീ വരിക-പേയാടും ചന്ത വിട്ടു
   ഇന്നേരം മായലാഭം എല്ലാം ഉപേക്ഷിച്ചു നീ - (പിന്നാലെ..)
               ചരണങ്ങള്‍
1. എന്നില്‍ ആശ്രയിക്ക-എന്നില്‍ അന്‍പുവയ്ക്ക
  എന്നുടെ ആത്മസഹായം-കേട്ടുകൊള്‍ക
  മന്നില്‍ ഗുരുവായ് വന്നേന്‍-മഹത്വകര്‍ത്താവു ഞാനേ
  ഒന്നും വിടാതെ തടം-ഓരോന്നും നോക്കിക്കൊണ്ടെന്‍ - (പിന്നാലെ..)

2. പാപപരീക്ഷ-ഭയമെന്യേ നീ ജയിക്ക
  താപം നിന്ദ ഹിംസകള്‍ - സര്‍വവും സഹിക്ക
  രാപകല്‍ പരനോടു-രമിച്ചു ജപിച്ചു കൊള്‍ക
  കോപം വെടിഞ്ഞെല്ലാര്‍ക്കും-ഗുണം ചെയ്ക തുനിവായി - (പിന്നാലെ..)

3. ചിന്ത നീ യെന്നുടേതു-ചേതസി ധരിക്ക
  സ്വന്ത ജഡ ഇച്ഛകള്‍-ജയിച്ചൊഴിച്ചീടുക
  അന്തം ചിന്തിച്ചു നിന്നെ-അഖിലം വെറുത്തിരിക്ക
  സന്തതം തുടര്‍ന്നുവാ - സകല തലങ്ങളിലും - (പിന്നാലെ..)

4. സുഖമില്ലാത്തിടത്തും-ദുര്‍ഘട തലത്തും
  അകത്തു ഖേദിപ്പാന്‍ ഏക-നായ് നിന്നീടിലും
  പകലുള്ള വെളിച്ചത്തും-ഭ്രമമുള്ള ഇരുട്ടിലും
  തുകയോടെന്‍ തടം കണ്ടു-സൂക്ഷിച്ചു നടന്നെന്‍റെ - (പിന്നാലെ..)

5. ധീരനായ്‌ വരിക-ചേര്‍ന്നു പിന്‍വരിക
  പാരം സന്തുഷ്ടനായി-പരസ്യമായ് വരിക
  വേറെക്കാണുന്നവരെ-വിളിച്ചുകൂട്ടി വരിക
  നേരെ കൂട്ടരോടെല്ലാം-സ്നേഹം കാണിച്ചുകൊണ്ടെന്‍ - (പിന്നാലെ..)

6. പാപിയായാലും-പകച്ചോനായാലും
  താപിയാകാതെ നീ വാ-ദയയോടു വിളിച്ചേന്‍
  പാപികളെ രക്ഷിപ്പാന്‍-പരമ കാനാനില്‍ ചേര്‍പ്പാന്‍
  ശാപം ചുമന്നു തീര്‍ത്തേന്‍-സമയം പോയീടും മുന്‍ - (പിന്നാലെ..)| 
   'യേശുവിന്നരികില്‍ വാ പാപി'
          എന്ന രീതി
            പല്ലവി
    അന്തികെ വരിക നീ പാപി
          അനുപല്ലവി
ചിന്തിയെന്നുടെ ചോര നിന്‍ പാപം തീര്‍പ്പാന്‍
          ചരണങ്ങള്‍
             1
സന്താപാഗ്നി കൂപത്തില്‍ നീന്തിയന്തമില്ലാതെ
വെന്തീടുമിതിനെ നീ-ചിന്തിച്ചു വേഗം (അന്തികെ..)
             2
ഇഷ്ടകാലമതിനെ നഷ്ടമാക്കിടാതെ നീ
ദുഷ്ടമാര്‍ഗ്ഗങ്ങളെല്ലാം വിട്ടോടി എന്‍റെ (അന്തികെ..)
             3
കഷ്ടകാലമിതിന്‍ പിന്‍ പെട്ടെന്നു - വരുമപ്പോള്‍
പൊട്ടി നീ മുറയിട്ടാല്‍ - ഒട്ടും കേട്ടീടാ (അന്തികെ..)
             4
ആദിഭൂതങ്ങളെല്ലാം ചൂടാലങ്ങുരുകീടും
ആ നേരം നിനക്കു ന-ല്ലാനന്ദമാവാന്‍ (അന്തികെ..)| 
വന്നീടുവിന്‍ യേശുപാദം ചേര്‍ന്നീടുവിന്‍
പാപത്തെ വിട്ടോടിടുവിന്‍
വരുന്നാരെയും ഒരു നാളും ഞാന്‍
തള്ളുകയില്ലെന്നുരച്ചു യേശു - (വന്നീടുവിന്‍ ..)
        1
പാപത്തിന്‍ ശമ്പളം മരണമേ
അതു നിന്നെ നശിപ്പിക്കുമേ
ദൈവകൃപയെ ക്രിസ്തുവില്‍ നിത്യ
ജീവനാണെന്നു വിശ്വസിച്ചിട്ട്‌ - (വന്നീടുവിന്‍ ..)
        2
ഇന്നു നീ മരിച്ചാലെങ്ങു പോം
ദൈവകോപം നീങ്ങിയോ?
നിനക്കായ് യേശു ക്രൂശില്‍മരിച്ചിട്ടു-
യിര്‍ത്തെഴുന്നള്ളി മഹിമയില്‍ - (വന്നീടുവിന്‍ ..)
        3
മരണമേ നിനയാ നേരമേ
അതു നിന്നെ സന്ധിയ്ക്കുമേ
മരിച്ചോര്‍ ദൈവപുത്രന്‍റെ ശബ്ദം
കേട്ടു ജീവിക്കും നേരമായല്ലോ - (വന്നീടുവിന്‍ ..)
        4
ഇതാ ഞാന്‍ വേഗം വരുന്നുവെന്ന്‍
യേശുരാജന്‍ അരുളിയല്ലോ
യേശുവേ വേഗം മേഘത്തില്‍ വന്നു
നിത്യരാജ്യത്തില്‍ ചേര്‍ക്ക ഞങ്ങളെ - (വന്നീടുവിന്‍ ..)| 
   ആനന്ദഭൈരവി - അടതാളം
          പല്ലവി
    രക്ഷപ്പെടാന്‍ ഇതേ കാലം
    നല്ല കാലം നല്ല കാലം
        അനുപല്ലവി
രക്ഷണ്യസുവിശേഷ-വചനമിതാമേ - (രക്ഷ..)
           1
പാരിന്‍ മായാ ഇന്‍പത്തിന്നായ് യേശു
പരനിന്‍ മാ കൃപയെ ഉ-പേക്ഷിച്ചിടായ് വിന്‍ - (രക്ഷ..)
           2
ഇഹലോകസ്നേഹം വിനാശം - ഇതില്‍
ഇണങ്ങാതെ മോക്ഷത്തെ-കരുതുവിന്‍ വേഗം - (രക്ഷ..)
           3
ഭയവും സന്ദേഹവും നീക്കിന്‍-യേശു
പരന്‍ രക്ഷിപ്പാന്‍ ശക്തി-മാന്‍ കൃപാപൂര്‍ണ്ണന്‍ - (രക്ഷ..)
           4
നരപരന്‍ താനായി വന്നു - യേശു
നരപാപത്തിനുയാഗം - ചെയ്തുയിര്‍ത്തല്ലോ - (രക്ഷ..)
           5
തിരുരക്തം നിന്‍ പാപത്തേയും - നീക്കും
ക്ഷണം തിരുപുണ്യത്തില്‍ - ശരണം വച്ചിടുകില്‍ - (രക്ഷ..)
           6
കൃപയാല്‍ അല്ലാതാര്‍ക്കും മോക്ഷം കിട്ടാന്‍
കഴിവില്ല തിരുകൃപ - തേടിക്കൊള്‍ വേഗം - (രക്ഷ..)| 
      ലാവണി-ആദിതാളം
         പല്ലവി
മുന്‍പേ മുന്‍പേ നടക്ക - മേലോട്ടു -
ലക്ഷ്യം നോക്കി - അയ്യോ
പിന്‍പേയുള്ളവ തീരെ - നീയു-
പേക്ഷിച്ചോടുക നേരെ - വേഗം (മുന്‍പേ..)
       അനുപല്ലവി
ഡംഭം പകയും എങ്ങും - പങ്കം
നിറഞ്ഞ ലോകം - ഇതിന്‍
സമ്പര്‍ക്കം ആകെ നീക്കി - ഇതിന്‍
ഇന്‍പം നന്നല്ല എന്നു വേഗം (മുന്‍പേ..)
       ചരണങ്ങള്‍
          1
സമ്പാദ്യം ബന്ധുജനം-അമ്പാരമായ ധനം
അന്‍പുള്ള തരുണീസുതന്മാര്‍ - ഒന്നും
നമ്പാതെ ഓടി ഗമിക്ക - എല്ലാം
പിന്‍പേ വിട്ടോടി ഗമിക്ക - ക്രിസ്തന്‍
സമ്പല്‍ഗതിക്കു ഗമിക്ക - വേഗം (മുന്‍പേ..)
          2
ഒട്ടും നില്‍ക്കാതെ ഇങ്ങു - ദുഷ്ടജനവഴിയില്‍
ഓട്ടം തുടര്‍ന്നു വേഗം - ശക്തി
കൂട്ടി ഗമിക്ക വേഗം - നിന്നാല്‍
ഗോഷ്ടി ചെയ്യും പേലോകം - പുറ
കോട്ടു തിരിഞ്ഞു പോകും - വേഗം (മുന്‍പേ..)
          3
ഒന്നും ഭയപ്പെടാതെ - നന്നേ ധൈര്യപ്പെടുക
മാന്ദ്യം ഭാവിച്ചീടാതെ - നിദ്ര
സ്വപ്നം നടിച്ചീടാതെ - സുഖം
ഒന്നും ആശിച്ചീടാതെ - ക്ഷീണം
ഒന്നും മതിച്ചീടാതെ - വേഗം (മുന്‍പേ..)
          4
ഖേദം നിന്ദയില്‍ വേണ്ടാ സോദോ-
മില്‍ നീ നോക്കേണ്ടാ
മോദിക്കേണ്ടാ നീ ഭൂമൌ-യേശു
നാഥന്‍റെ ചിന്തയോടെ-മനോ
ഖേദം ധരിച്ചു കൂടെ - ധ്യാനം
വേദത്തില്‍ വച്ചു പാടേ - വീണു (മുന്‍പേ..)
          5
വഞ്ചിച്ചീടുന്ന പേയെ-അഞ്ചാതെ 
ആയുധങ്ങള്‍
നെഞ്ചില്‍ ധരിച്ചുകാലേ - കൃപ
വാഞ്ഛിച്ചു ശക്തിയാലെ-പഞ്ച
ലാഞ്ഛനം നോക്കി മേലെ - ദിവ്യ
സഞ്ചാരം ചെയ്ക കാലേ - വേഗം (മുന്‍പേ..)| 
പല്ലവി
            ക്യാല്‍ - ആദിതാളം
               പല്ലവി 
        നില്ക്ക! നില്ക്ക! പാപിയേ
        നോക്കുക നിന്‍ പാതയെ!
             അനുപല്ലവി
        വയ്ക്കരുതേ - പാദം ഇനി
        തക്ക വഴി കാണും മുമ്പേ (നില്ക്ക..)
             ചരണങ്ങള്‍
1. മൂര്‍ഖനാം പി-ശാചു ശത്രു-ശീഘ്രം കൈ-വിട്ടീടുമേ
  തക്ക വഴി-യല്ല നാശ-വക്കിലല്ലോ-നിന്‍റെ നില (നില്ക്ക..)

2. നാളെയോ ഇ-ന്നോ എന്നോ കാലം ഒ-ടുങ്ങും എന്നു
  വേളയറി-യാതുള്ള നീ പാഴിലഴി-ക്കല്ലേ ഇന്നു (നില്ക്ക..)

3. കാലിന്നടു-ത്തല്ലയോ കോടാലിയാം മ-രണവും
  കാലമുള്ള - കാലം ഭക്തി - കാലിലണി - ഞ്ഞു നടക്ക (നില്ക്ക..)

4. പെട്ടെന്നു മ-രണം നിന്നെ-വെട്ടുവാന്‍ വ-ന്നീടുമ്പോള്‍
  ദുഷ്ടനായാല്‍ - നിന്‍റെ മുമ്പില്‍ കാട്ടുമേ നിന്‍ - പാപമപ്പോള്‍ (നില്ക്ക..)

5. അന്ത്യവിധി - നാളില്‍ ലോകം വെന്തുരുകിപ്പോകുമ്പോള്‍
  എന്തരിഷ്ട-നായിടും നീ-സ്വന്ത രക്ഷ നേടിടാഞ്ഞാല്‍ (നില്ക്ക..)

6. നിത്യം അഗ്നി-കൂപത്തില്‍ നീ-ചത്തിടാതെ നീറുവാന്‍ 
  കര്‍ത്തനും വിധിക്കുമ്പോള്‍ നീ എത്രയോ ഖേദിക്കും പോകാന്‍ (നില്ക്ക..)| 
     ആനന്ദഭൈരവി - ആദിതാളം
            പല്ലവി
     നാഥനേശുവിനു - സ്തുതി
     ചൊല്‍ ചൊല്‍ ചൊല്‍ ചൊല്‍ ചൊല്‍
          ചരണങ്ങള്‍
             1
ഇഹപരനന്മകള്‍ സര്‍വവും തന്നു
ബഹുതര തിന്മകള്‍ ക്ഷമിച്ചീടുന്ന
യഹോവയാം ത്രിയേകനെന്നും സ്തുതി
ചൊല്‍ ചൊല്‍ ചൊല്‍ ചൊല്‍ ചൊല്‍ (നാഥ..)
             2
പരലോകം വിട്ടു പാരിടത്തില്‍ വന്നു
നരകുല രക്ഷകനായവനും
പരമഗുരുവുമാം യേശുവിന്നു സ്തുതി
ചൊല്‍ ചൊല്‍ ചൊല്‍ ചൊല്‍ ചൊല്‍ (നാഥ..)
             3
ധനവും ഘനവും പനിപോല്‍ പറക്കും
നന്മകള്‍ തിന്മകള്‍ നിന്മേലുറയ്ക്കും
തിന്മയാകും ലൗകീകം വിട്ടോടി നീ
പോ പോ പോ പോ പോ (നാഥ..)
             4
മണ്ണുമോഹാദിയില്‍ മനസ്സു വയ്ക്കാതെ
വിണ്ണിനു പോകുവാന്‍ വിരഞ്ഞിട്ടു നീയേ
കണ്ണില്‍ കാണുന്ന ഈ മായാസുഖം വിട്ടു
പോ പോ പോ പോ പോ (നാഥ..)
             5
ദുഷ്ടസാത്താനുടെ നഷ്ടതാവഴിയില്‍
ഒട്ടുമിഷ്ടപ്പെട്ടു നഷ്ടമാകാതെ
സ്പഷ്ടമായ് ക്രിസ്തു കാട്ടിയ പാതയില്‍ 
വാ വാ വാ വാ വാ (നാഥ..)| 
             ഹിന്തുസ്ഥാന്‍ - ഏകതാളം
                     പല്ലവി
          വിലയേറിയ കാലം അഴിക്കരുതേ
                   ചരണങ്ങള്‍
1. വലിയ ധനത്തെക്കാളും മഹിമ കീര്‍ത്തിയെക്കാളും
  പല ഭാഗ്യങ്ങളെക്കാളും പാരില്‍ എല്ലാറ്റെക്കാളും (വില..)

2. വിണ്‍കൃപ നേടുവാനും വിനയം സമ്പാദിപ്പാനും
  വിണ്‍പ്രസാദം ലഭിച്ചു വിളങ്ങി ശോഭിച്ചിടാനും (വില..)

3. മോചനം, നീതി, മനോ-സ്വസ്ഥത വിശുദ്ധിയും
  നീച പാപി പ്രാപിച്ചു നിരന്തരം പ്രകാശിപ്പാനും (വില..)

4. ഉള്ളും പുറവും മാറി ഉന്നത ദിവ്യശോഭ
  തെല്ലും സന്ദേഹമെന്ന്യേ തെളിഞ്ഞു വിളങ്ങുവാനും (വില..)| 
ഖമാജ്
പാപം ഒന്നേ മതിയാകും
നിന്നെ ഭാഗ്യമില്ലാത്തവനാക്കിടുവാന്‍
പാപം ഒന്നേ മതിയാകും

ആപത്തിന്‍ കാരണം പാപം എന്നറിക നീ
അനവധി സാക്ഷികള്‍ അവനിയെങ്ങും
താപങ്ങള്‍ നിറയുന്നു ശാപം പിന്തുടരുന്നു
സത്യം പിഴച്ചവര്‍ക്കു സ്വസ്ഥതയില്ലേ (പാപം..)

നോക്കാതെ പാപം നിരൂപിക്കാതെ നിന്നെ 
നോക്കുന്ന സാക്ഷികള്‍ അനവധികള്‍
ആര്‍ക്കാനുമുള്ളതാര്‍ക്കാനും നിന-
ക്കാക്കുക തിരുകൃപ നിരന്തരമേ (പാപം..)

ഭയവും ലജ്ജയും ദുഃഖം പലവിധനാശവും
പാരില്‍ നിറച്ചുവച്ച വിധമറിക
പലതല്ല ഒരു കുറ്റം മാത്രമേ കാരണം
ബഹുകോടി മാനുഷരില്‍ വിധിയിതിനാല്‍ (പാപം..)| 
                  സൌരാഷ്ട്ര - ആദിതാളം
                        പല്ലവി
                  ദേഹം മണ്ണാ-കും മുമ്പേ
                  തേടിക്കൊള്‍ ദൈ-വകൃപ
                       അനുപല്ലവി
           ലോകവാഴ്ച-ഒടുങ്ങും-കാലം വാഴുവാന്‍
           ഏകരക്ഷാ-കരനാം-യേശുവെ ചേര്‍ന്നുകൊള്‍ക
                       ചരണങ്ങള്‍
1. ബാലത കോമളത്വം-വാടും പൂവോടു തുല്യം
  ബലവും രക്തത്തിളപ്പും-സൗഖ്യവും എല്ലാം
  പാരില്‍ ആര്‍ക്കും ഉറപ്പാന്‍ പാടുള്ളതല്ലയോ (ദേഹം..)

2. രോഗങ്ങള്‍ അങ്ങുമിങ്ങും - ദേഹത്തില്‍ പാര്‍ത്തിടുന്നു
  ഏകന്‍ കല്പിച്ചീടുമ്പോള്‍ - എകമായവ
  വേഗം കൂടി ഞെരുങ്ങും-പോകും ജീവന്‍ അതിനാല്‍ (ദേഹം..)

3. ചുറ്റിലും ആപത്തുകള്‍ - തുക ബഹുവായിങ്ങുണ്ടേ
  തെറ്റിനില്പാന്‍ നിനക്കു ശേഷിയില്ലയ്യോ
  പറ്റിക്കൊള്‍ നീ പരനെ-ഭയന്നുകൊള്‍ നേരമെല്ലാം (ദേഹം..)

4. കാഴ്ച മങ്ങീടും മുമ്പേ കാതടഞ്ഞീടും മുമ്പേ
  കായമെങ്ങും തരിച്ചു മരവിക്കും മുമ്പേ
  ബോധം നീങ്ങീടും മുമ്പേ - ഭയങ്കരം പിടിക്കും മുമ്പേ (ദേഹം..)

5. ക്രൂരപ്പേക്കൂട്ടം വന്നു-കൊണ്ടു പോയീടും മുമ്പേ
  ഘോരപാതാളത്തീയില്‍ - വീണുപോം മുമ്പേ
  കാരുണ്യകര്‍ത്തന്‍ യേശു-നാഥനെ ചേര്‍ന്നുകൊള്‍ക (ദേഹം..)| 
                   ആദിതാളം
    "മകനേ ഉന്‍ നെഞ്ചെനക്കു താരായോ" - എന്ന രീതി
                    പല്ലവി
   മകനേ! നിന്‍ ഹൃദയത്തെ തായെനിക്കു - അതിന്‍
   സകല മാലിന്യങ്ങളും ഞാനകറ്റാം
                  ചരണങ്ങള്‍
1. അന്തര്‍ഭാഗമതില്‍ ഞാന്‍ വാസം ചെയ്തു - നിന്‍റെ
  ചിന്ത നന്നാക്കി സന്തോഷം നല്‍കാം (മകനേ..)

2. മനസ്സിലെന്നെ നീ കുടിപാര്‍പ്പിച്ചെന്നാല്‍ - നിന്‍റെ
  മനസ്സിലെന്നും വിശുദ്ധി വളര്‍ന്നു വരും (മകനേ..)

3. മനസ്സോടെയെന്നെ നീയനുസരിച്ചീടുകില്‍ - നിന
  ക്കനുദിനമനുഗ്രഹം നല്‍കിടാം ഞാന്‍ (മകനേ..)| 
                മലയാമി - ചായ്പുതാളം
                      പല്ലവി
  നിനക്കേതുവേണം അയ്യോ ഏതിഷ്ടം ചൊല്‍ക പാപി
  ജീവന്‍ നീങ്ങിപ്പോയീടും മുമ്പെ
                    ചരണങ്ങള്‍
1. പാപത്തെ വെറുത്തു മഹാദൈവ കാരുണ്യ-
  ഭാഗ്യം ലഭിച്ചീടേണമോ വേണമോ വേണമോ - നീച
  പാപത്തില്‍ രസിച്ചു മഹാ ദൈവകോപത്താല്‍
  പാതാളം ചേരണമോ? (നിന..)

2. ആശയാല്‍ ലോകത്തിന്‍ മാനം ധനം തേടി
  ആത്മം നശിച്ചിടേണമോ വേണമോ വേണമോ - നിന്‍റെ
  ആശ വിശ്വാസവും യേശുവില്‍ ആക്കിപ്പേ-
  രാനന്ദം നേടണമോ? (നിന..)

3. തന്നിഷ്ടവും സ്വയ നീതിയും പൂണ്ടു നീ
  ദൂരത്തായീടേണമോ വേണമോ വേണമോ - അതോ
  യേശുവിന്നിഷ്ടവും തന്‍ നീതിയും ധരി-
  ച്ചാലോകം നേടണമോ? (നിന..)

4. വേഷങ്ങള്‍ നാമങ്ങള്‍ ഭാവങ്ങളും പൂണ്ടു
  വ്യര്‍ത്ഥനായീടേണമോ വേണമോ വേണമോ - വെളി
  വേഷത്തെ നോക്കാത്ത ദൈവകടാക്ഷത്താല്‍
  മേല്‍ഗതി നേടണമോ? (നിന..)| 
     Lone and weary, sad and dreary
ഭാരത്തോടും ഖേദത്തോടും
  ഞാന്‍ വന്നേന്‍ എന്‍ യേശുവേ,
തേടിവന്നേന്‍ ചേര്‍ന്നുവന്നേന്‍
  വന്നു ഞാന്‍ എന്‍ യേശുവേ

വന്നിതാ ഞാന്‍ വന്നിതാ ഞാന്‍
  ആശീര്‍വാദം നല്കുകേ,
വന്നിതാ ഞാന്‍ വന്നിതാ ഞാന്‍
  ആശ്വാസം നല്‍കീടുകേ
         3
നീ വിശുദ്ധന്‍ സാധു ശാന്തന്‍
  യേശുവേ വന്നീടുന്നേന്‍,
എന്നെച്ചേര്‍ത്തു എന്നും കാത്തു
  സൂക്ഷിക്കേണം നാഥനേ (വന്നിതാ..)
         3
ഭക്തരോടു ജീവിച്ചീടും
മാ പ്രഭാതത്തോളവും,
ഇങ്ങു പാര്‍ത്തും നിന്നെ കാത്തും
നോക്കുന്നേ എന്‍ ഉള്ളവും (വന്നിതാ..)
         4
അന്ധകാരം ദുഃഖഭാരം
ആനന്ദം പ്രകാശമായ്
ആക്കി എന്നെ എന്നും തന്നെ
പാലിക്കേണം യേശുവേ (വന്നിതാ..)| 
 Just as I am without one plea
        8.8.86.
           1
മാ പാപി ഞാന്‍-എന്‍ വാദമോ,
എന്‍ പേര്‍ക്കു വാര്‍ത്ത രക്തം താന്‍,
എന്നെ വിളിച്ച വാക്യം താന്‍,
എന്‍ യേശുവേ; - വന്നേന്‍.
           2
മാ പാപി ഞാന്‍ - എന്‍ നെഞ്ചിലെ
കളങ്കം തീര്‍ന്ന പിമ്പല്ലോ
എന്‍ തീര്‍ത്ഥം നിന്‍ രക്തം അല്ലോ
എന്‍ യേശുവേ; -  വന്നേന്‍
           3
മാ പാപി ഞാന്‍ - അലഞ്ഞവന്‍
വന്‍ പോരില്‍ പാരം ക്ഷീണിച്ചും
ഭയം സന്ദേഹം വ്യാപിച്ചും
എന്‍ യേശുവേ; - വന്നേന്‍
           4
മാ പാപി ഞാന്‍ - അരിഷ്ടന്‍ ഞാന്‍,
നഗ്നന്‍, അന്ധന്‍, പാവപ്പെട്ടോന്‍;
എന്‍ കേടശ്ശേഷം നീങ്ങുവാന്‍
എന്‍ യേശുവേ; - വന്നേന്‍
           5
മാ പാപി ഞാന്‍ - നീ കൈക്കൊള്ളും
സൗഖ്യം, ശുദ്ധി, മാപ്പും നല്‍കും;
നിന്‍ വാഗ്ദത്തം എന്‍ ആശ്രയം
എന്‍ യേശുവേ; - വന്നേന്‍
           6
മാ പാപി ഞാന്‍ - തടസ്സങ്ങള്‍
നിന്‍ സ്നേഹം തീര്‍ത്തശേഷം താന്‍;
മേലാല്‍ നിന്‍ സ്വന്തം ആകുവാന്‍
എന്‍ യേശുവേ; - വന്നേന്‍| 
Nothing but the blood of Jesus
1. എന്‍റെ പാപം കഴുകാന്‍
  യേശുവിന്‍ രക്തം മാത്രം
  എന്നെ പൂര്‍ണ്ണനാക്കുവാന്‍
  യേശുവിന്‍ രക്തം മാത്രം

    ഹാ വിലയേറിയ
    ശുദ്ധമാക്കും നദി
    വേറെ അറിയുന്നില്ല
    യേശുവിന്‍ രക്തം മാത്രം

2. എന്നെ ശുദ്ധനാക്കുവാന്‍
  യേശുവിന്‍ രക്തം മാത്രം
  പാപക്ഷമ ലഭിപ്പാന്‍
  യേശുവിന്‍ രക്തം മാത്രം (ഹാ..)

3. വേറെ വീണ്ടെടുപ്പില്ലാ
  യേശുവിന്‍ രക്തം മാത്രം
  എന്‍റെ പുണ്യത്താലല്ല
  യേശുവിന്‍ രക്തം മാത്രം (ഹാ..)

4. ആശയും ആശ്വാസവും
  യേശുവിന്‍ രക്തം മാത്രം
  എന്‍റെ നീതി സര്‍വ്വവും
  യേശുവിന്‍ രക്തം മാത്രം (ഹാ..)| 
    മലയാമി - ചായ്പുതാളം
         പല്ലവി
ശ്രീ ദേവാട്ടിന്‍ കുട്ടിയേ - തിരു
           പ്പാദമെന്‍റെ ശരണം
        ചരണങ്ങള്‍
           1
ജീവനേ നിന്‍ തിരു പുണ്യ രക്തമെന്യേ
പാപി ഞാന്‍ രക്ഷപ്പെടാന്‍ - വേറെ
ആവതില്ലായ്കയാല്‍ സര്‍വ്വവുമുപേക്ഷിച്ചു
പാപിയിതാ വരുന്നേന്‍ - (ശ്രീ..)
           2
ഭാരം ചുമക്കുന്ന പാപികളെ ഭവാന്‍
ചാരത്തു വന്നീടുവാന്‍ - തിരു-
ക്കാരുണ്യത്താല്‍ വിളിച്ചീടുന്നതോര്‍ത്തിപ്പോള്‍
പാപിയിതാ വരുന്നേന്‍ - (ശ്രീ..)
           3
കാട്ടൂടെ ഓടിയ ആടിനെ നേടുവാന്‍
തേടി നീ വന്നതിനാല്‍ - പാപ-
ക്കാട്ടില്‍ നിന്നോടി മാ ശ്രേഷ്ഠ ഇടയനേ
പാപിയിതാ വരുന്നേന്‍ - (ശ്രീ..)
           4
പാപികളെ രക്ഷ ചെയ് വതിന്നായി നീ
ശാപമൃത്യു സഹിച്ച - ദിവ്യ
സ്നേഹകാരുണ്യത്തെ ചിന്തിച്ചു ധൈര്യമായ്
പാപിയിതാ വരുന്നേന്‍ - (ശ്രീ..)
           5
ഒന്നിനാലും അങ്ങു ചേര്‍ന്ന അടിയാരെ
മന്നന്‍ നീ തള്ളുകയി - ല്ലെന്നു
ചൊന്നതു മൂലമീ തിന്മ നിറഞ്ഞ മാ
പാപിയിതാ വരുന്നേന്‍ - (ശ്രീ..)| 
             മണിരങ്കു - ത്രിശ ഏകതാളം
        "വരിക നല്‍ വരങ്ങളെ നീ" - എന്ന രീതി
                   പല്ലവി
       നീച മനസ്സു മാറ്റീടേണം-നിര്‍മ്മലാത്മനേ! - മമ
       സ്നേഹപൂര്‍ണ്ണനേ!
                 ചരണങ്ങള്‍
1. മായമോഹത്താലുഴന്നു-മായും ചാവിനാല്‍-നാശ-
  മാകും പാപി ഞാന്‍ (നീച..)

2. ദോഷം ചെയ്-വാനാശിക്കുമെന്‍ - ദുഷ്ട നെഞ്ചകം - മഹാ
  ദുരിത സഞ്ചയം (നീച..)

3. പരത്തെ നോക്കാന്‍ മനസ്സില്ലാത്ത - ഭോഷന്‍ ഞാനയ്യോ - മഹാ
  പാപി ഞാനയ്യോ! (നീച..)

4. പുതിയ ചിന്ത നല്‍കിടേണം-പുതിയൊരാശയും - മമ
  പുതുപ്രത്യാശയും (നീച..)

5. വാഞ്ഛയോടെന്‍ രക്ഷയ്ക്കായി-യാചിച്ചീടുവാന്‍ - എന്‍
  വാഞ്ഛ നേടുവാന്‍ (നീച..)

6. ക്രിസ്തുവിങ്കല്‍ ഭക്തിപൂണ്ടു - ഗീതം പാടുവാന്‍ - നിജ
  കൃപ തേടുവാന്‍ (നീച..)

7. ദൈവവചനപ്പാലിലേറെ - താല്പര്യം വെപ്പാന്‍ - അതിന്‍
  സാരം ഗ്രഹിപ്പാന്‍ (നീച..)

8. പ്രാര്‍ത്ഥനയില്‍ ദാഹം പൂണ്ടു - പ്രാര്‍ത്ഥിച്ചീടുവാന്‍ - തവ
  സ്തോത്രം പാടുവാന്‍ (നീച..)| 
                കാംബോജി - ആദിതാളം
                      പല്ലവി
            യേശുവേ കരുണാസനാപ്പതിയേ - നട്ടം
            തിരിയും എന്നെ വീണ്ടുകൊള്‍
            യേശുവേ കരുണാസനാപ്പതിയേ
                    ചരണങ്ങള്‍
1. ഭൂതലത്തില്‍ നീയൊഴിഞ്ഞു - ദാസന്‍ എനിക്കാദരവു
  കണ്ടതില്ല ഹാ സകല - മണ്ഡലാധിപാ
  ചേതസ്സില്‍ കൃപയുണ്ടായി - നാശം അണയാതെ കാത്തു
  ചിത്ത ചഞ്ചലം അടക്കി-ചേര്‍ക്ക സല്‍ബുദ്ധി വരുത്തി (യേശു..)

2. വൈരിയാം പിശാചിനോടും - കായമോഹാദികളോടും
  പോരതില്‍ മടങ്ങിയടി-പെട്ടുപോയി ഞാന്‍
  അടിമയെ ലോകര്‍ക്കൊഴിച്ചോ-രുടയ തമ്പുരാനേ നല്ല
  ഇടയനേ ഒരേഴയാടാം-അടിയനെക്കണ്‍ പാര്‍ക്കേണമേ (യേശു..)

3. എണ്ണമറ്റ പാപങ്ങള്‍ ഞാന്‍ ചെയ്തവയാകെപ്പൊറുത്തു
  പുണ്യവാന്‍ ഏകനേയെന്നെ-പ്പുണ്യനാക്കേണം
  നിന്നടിമ ആയിടുമോ-രുന്നതിയെനിക്കുണ്ടാവാന്‍ 
  നിന്നടി വണങ്ങി നിത്യം-വന്ദനം ഞാന്‍ ചെയ്തീടുന്നേന്‍ (യേശു..)

4. നല്ലവരുലകില്‍ ആരും-ഇല്ല നീയൊഴിഞ്ഞു സര്‍വ്വ
  വല്ലഭത്വമുള്ളവന്‍ നീ-അല്ലയോ ദേവാ
  കൊള്ളരുതാനുള്ളതെല്ലാം-തള്ളി നീക്കി നിന്നുടയ
  നല്ല നല്ല ദാനങ്ങളാല്‍ - ഉള്ളലങ്കരിക്ക എന്‍റെ (യേശു..)| 
    മലയാമി - ചായ്പുതാളം
          പല്ലവി
    അയ്യയ്യോ ഞാന്‍ പാപി-
    എന്നെ കാത്തരുള്‍ക പരനേ
         ചരണങ്ങള്‍
            1
പൊയ്യാം ഈലോകഉ-ല്ലാസത്തിനാല്‍ മനം-
പോയ വഴി നടന്നേന്‍-അ-
മേയാ അഭയം അ-ഭയം അരുള്‍ക മ-
ശിഹാ എന്‍ ദാതാവേ (അയ്യയ്യോ..)
            2
ഇക്കണ്ട മായപ്ര-പഞ്ചം പ്രമാണിച്ച-
നേക പാപങ്ങള്‍ ചെയ്തേന്‍-എ-
നിക്കിനിമേല്‍ ഗതി-മുട്ടി അഭയ മി-
രക്കുന്നു സങ്കേതമേ (അയ്യയ്യോ..)
            3
കഷ്ടം! നിനക്കങ്ങ-നിഷ്ടങ്ങളായനി-
ഷ്ഠൂരങ്ങള്‍ ചെയ്തുപോയേന്‍-നിന്‍
ഇഷ്ടപ്പടി നടപ്പാന്‍ ഇനിമേലില്‍ ക-
ടാക്ഷിച്ചരുളേണമേ (അയ്യയ്യോ..)
            4
വഞ്ചനയും മദ-മാത്സര്യകൊപമീര്‍-
ഷ്യാദികളാലെ വരും-മനോ
ചഞ്ചലം നീക്കിത്തുണ-യ്ക്കനീയെന്നെ
സമസ്ത നന്മക്കടലേ (അയ്യയ്യോ..)
            5
കള്ളവും ഭള്ളും ഉ-രുട്ടും പിരട്ടും ഉ-
പായതന്ത്രങ്ങളെയും-മനം
തള്ളിവിടാന്‍ തിരുവുള്ളം ഉണ്ടാകയ-
നാദി ദയാപരനേ (അയ്യയ്യോ..)
            6
കൃത്യങ്ങളെല്ലാം ഉ-പേക്ഷിച്ചനേക ദു-
ഷ്കൃത്യങ്ങള്‍ ചെയ്തുപോയേന്‍-എന്‍
അത്തല്‍കെടുത്തി ഗു-ണപ്പെടുത്തീടുമ-
ഹത്വപൂര്‍ണ്ണ പ്രഭുവേ (അയ്യയ്യോ..)
            7
നിന്നെയെല്ലാറ്റിലും-ഏറ്റം പ്രീയപ്പെട്ടു
വന്ദനം ചെയ് വതിന്നും ഞാന്‍
എന്നെപ്പോലെ മറ്റെ-ല്ലാരെയും സ്നേഹിപ്പാന്‍
നിന്‍വരം നല്ക ദേവാ (അയ്യയ്യോ..)| 
               ആനന്ദഭൈരവി - ആദിതാളം
1. പാപി ഞാന്‍ മഹാ - പാപി ഞാന്‍ പരാ- യേശുനാഥാ സ്വാമി
  കോപിച്ചീടല്ലേ ദൈവജാതനേ-            യേശുനാഥാ സ്വാമി

2. നാവിനാല്‍ മനം - ക്രിയയാലുമേ        യേശുനാഥാ സ്വാമി
  നിന്‍വിരോധിയായ് പാപി ഞാന്‍ പരാ-   യേശുനാഥാ സ്വാമി

3. നീതി നോക്കിയാല്‍ ഭീതിയേറുന്നേ-       യേശുനാഥാ സ്വാമി
  ഹേതുവിങ്ങില്ലേ-വാദിച്ചീടുവാന്‍-         യേശുനാഥാ സ്വാമി

4. ഞാന്‍ ചെയ്യാത്തൊരു-തിന്മയിങ്ങില്ലേ-     യേശുനാഥാ സ്വാമി
  പിന്‍ തിരിയല്ലേ - എന്‍ പരാപരാ-       യേശുനാഥാ സ്വാമി

5. തിന്മയല്ലാതെ-നന്മയിങ്ങില്ലേ-             യേശുനാഥാ സ്വാമി
  നന്മ തിന്മയാല്‍-തീര്‍ന്നുപോകുന്നേ-        യേശുനാഥാ സ്വാമി

6. ചിന്തിച്ചെന്‍ ഉള്ളം-വെന്തു നീറുന്നേ-       യേശുനാഥാ സ്വാമി
  എന്തു ഞാന്‍ ചെയ്-വേന്‍-എന്‍ പരാപരാ-  യേശുനാഥാ സ്വാമി

7. അന്നു കള്ളന്നു ദത്തമാം ക്ഷമ            യേശുനാഥാ സ്വാമി
  ഇന്നീ പാപിക്കും തന്നീടേണമേ-           യേശുനാഥാ സ്വാമി

8. നീ വെടിയല്ലേ-പാപിയാമെന്നെ-           യേശുനാഥാ സ്വാമി
  പോവതിന്നൊരു പാത മറ്റില്ലേ-           യേശുനാഥാ സ്വാമി| 
              ഭൈരവി-ആദിതാളം
                  പല്ലവി
             പരനേ എന്നേശുനാഥാ
             പാപി ഞാന്‍ പരാ
                 ചരണങ്ങള്‍
1. വചനം എന്‍ ചിന്ത കര്‍മ്മം-സര്‍വവും പാപം     (പരനേ..)
2. ദിനവും എന്‍ ഭാവമെല്ലാം-ദോഷം മാത്രമേ        (പരനേ..)
3. കണ്ണാല്‍ ഞാന്‍ ചെയ്ത പാപം എണ്ണുവാന്‍ മേലാ  (പരനേ..)
4. നാവാല്‍ ഞാന്‍ ചൊന്നതിലും - പാപം ഏറെയാം  (പരനേ..)
5. കയ്യാല്‍ ഞാന്‍ ദോഷം ചെയ്തേന്‍-പ്രിയനാഥനേ    (പരനേ..)
6. കാലും പാപത്തിനോടി-ചേലുകെട്ടയ്യോ            (പരനേ..)
7. എന്മേല്‍ കൃപയോടിപ്പോള്‍-നോക്കണം പരാ       (പരനേ..)| 
           കൗശിക-ആദിതാളം
               പല്ലവി
    പരനേ തൃക്കടക്കണ്ണാല്‍ നോക്കണമേ-എന്‍റെ
    പാപ ദുഃഖമൊക്കെയും തീര്‍ക്കണമേ
             ചരണങ്ങള്‍
1. സ്ഥിരമില്ലാത്ത എന്നെ വെടിയാതെ-ഞാന്‍
  ചെയ്ത കുറ്റം ഒന്നും നീ ഓര്‍ക്കാതെ

2. ആദിയന്തമില്ലാത്ത സകലേശാ-സത്യ
  അളവതില്ലാത്ത നിത്യവാസാ

3. മായ വലയില്‍പെട്ടു കുടുങ്ങാതെ-ലോക
  വാഴ്വില്‍ മയങ്ങി മനം കലങ്ങാതെ

4. അടിയനിന്നരുള്‍ ചെയ്തീടരുതോ-നിന്‍റെ
  അടിമയ്ക്കു നീയെന്യേ ഗതി ഏതോ

5. വഞ്ചക മനസ്സിനെ മാറ്റണമേ-എന്‍റെ
  നെഞ്ചകം നീ പുതുതാക്കണമേ (പരനേ..)| 
              മുഖാരി - രൂപകം
1. ജീവനായകനാകുമേശുവേ-പാപിയാകുമെന്‍ യാചന
  കോപിയാതെ നീ കേട്ടരുളുക-ദാവീദ് രാജന്‍റെ നന്ദനാ

2. ആദരവറ്റ പാപി ഞാന്‍ യേശു-നാഥനേയെന്‍ സങ്കേതമേ
  ഭൂതലത്തിങ്കല്‍ നീയല്ലാതെനി-ക്കാദരവായിട്ടാരുള്ളൂ

3. അപ്പനേ പാപി വീണു കേഴുന്നു-തൃപ്പാദം തുണയെന്നയ്യോ
  ഇപ്പാതകന്‍റെ സങ്കടം കേള്‍ക്കാ-തപ്പുറം തിരിഞ്ഞീടല്ലേ

4. പാപിയെന്നെന്നെ ചൊല്ലുകില്‍ നീയും-പാപിയെത്തേടിയല്ലയോ
  ഭൂവില്‍ വന്നു നിന്‍ ജീവന്‍ വിട്ടതു-പാപികളിന്‍ സങ്കേതമേ

5. ഉള്ളം നീറി വരുന്ന പാപിയെ-തള്ളുമോ കൃപക്കണ്ണനേ
  ഉള്ളങ്ങളറിഞ്ഞീടുന്നോനെയെ-ന്നുള്ളുനീറ്റലെ കാണുക

6. തള്ളതാന്‍ മറന്നീടുമോ-ചെറു-പിള്ളയെ കനിവുള്ളോനേ
  തള്ളയെന്നെ മറക്കിലും പൊന്നു-തള്ളയാം നീ മറക്കുമോ?

7. പാദത്തില്‍ വീണ പാപിയെ തിരു-പാദത്താല്‍ മെതിച്ചിടുമോ?
  പാദത്തില്‍ വീണ പാപിയാം സ്ത്രീക്കു-മോദത്തെക്കൊടുത്തില്ലയോ?| 
        രാഗം-ഇംഗ്ലീഷ്
           1 
ഞാന്‍ ചെയ്ത പാതകം എങ്ങനെപോം
പാപനാശകന്‍ എവിടെയുണ്ട്?
ശ്രീയേശു രക്ഷകന്‍ പാപികള്‍ക്കായ്
ക്രൂശില്‍ പ്രാണനെ വിട്ടില്ലയോ!

 കൊടും പാപി എന്നെ രക്ഷിപ്പാന്‍
                    രക്ഷിപ്പാന്‍
 കൊടും പാപി എന്നെ രക്ഷിപ്പാന്‍
                    രക്ഷിപ്പാന്‍
 തിരുത്തലയിലവന്‍ മുള്‍മുടി ധരിച്ചാന്‍
 കൊടും പാപി എന്നെ രക്ഷിപ്പാന്‍ 
           2
ലോകത്തിന്‍ പാപികള്‍ മോക്ഷം ചേരാന്‍
അവന്‍ കണ്ണുനീരൊഴുക്കിയല്ലോ?
ദാഹിക്കുന്ന നരര്‍ ജീവ ആറ്റില്‍
ദാഹം തീര്‍പ്പതിന്നായ്‌വരട്ടെ (കൊടും..)
           3
പാപിയാം എന്നുടെ പാപം ഓര്‍ത്തുമന-
സ്താപത്തോടെ വന്നപ്പോള്‍ -
കല്ലുള്ളം നീക്കിത്തന്‍ ആത്മാവിനാല്‍
തന്നു മാര്‍ദ്ദവമാം ഹൃദയം (കൊടും..)
           4
ഏതു പാപികള്‍ക്കും രക്ഷ നല്‍കാന്‍
അവന്‍ പ്രാപ്തനാം കര്‍ത്തനല്ലോ
പാപത്തെ വെറുത്തു കര്‍ത്തനില്‍നീ-
നമ്പു;മോക്ഷം ചേരാം നിനക്കു (കൊടും..)
           5
ഇത്ര ഭാഗ്യം തന്ന യേശുവിന്നു
പ്രതി ഞാനെന്തു കൊടുക്കേണ്ടു
പൂര്‍ണ്ണ ശക്തിയോടു തന്‍ നാമത്തെ
എന്നും വാഴ്ത്തിപ്പുകഴ്ത്തീടുമേ (കൊടും..)| 
       മുഖാരി-രൂപകം
          പല്ലവി
വേറൊരാശ്രയമില്ല പാപിക്കി
ങ്ങേറെയും ഭയം യേശുവേ-നിന്‍റെ
കരുണയാല്‍ എന്നെ തിരിച്ചു രക്ഷിപ്പാന്‍
ശരണം ചൊല്ലുന്നേന്‍ യേശുവേ-
        ചരണങ്ങള്‍
           1
ഏദന്‍ തോട്ടത്തില്‍ ആദാം തിന്നൊരു
പാദപഫല പാതകം
മേദിനി വിട്ടൊഴിഞ്ഞു പോകുവാന്‍
മൃത്യുവേറ്റ ദയാപരാ
           2
നിന്‍മുറിവു പൊഴിച്ച രക്തത്താല്‍
കന്മഷം കഴുകേശുവേ
തിന്മയില്‍ മൃതനാം എനിക്കു നീ
സന്തതം തുണയ്ക്കേണമേ
           3
സ്വന്ത താതന്‍ മാതാവുമന്തികെ
എന്തൊരാശ്രയമായിടും
അന്ത്യകാലത്തില്‍ നീയല്ലാതൊരു
ബന്ധുവില്ല ദയാപരാ
           4
ദോഷിയെങ്കിലും യേശുവേ നിന-
ക്കേഴ ഞാന്‍ സുതന്‍ അല്ലയോ
ക്രൂശില്‍ നിന്‍ വലഭാഗം തൂങ്ങിയ
ദുഷ്ടനില്‍ കനിഞ്ഞില്ലയോ
           5
ദുരിതകാരണം തിരുവടിയെന്നെ
ഒരിക്കലും കൈവിട്ടീടല്ലേ
ദുരിതം നീക്കുവാന്‍ കുരിശില്‍ തൂങ്ങിയ
സര്‍വ്വജീവദയാലുവേ - (വേറൊരാ..)| 
        1
കൃപാരക്ഷണ്യം നല്‍കുകേ 
കടാക്ഷിച്ചെന്നെ ചേര്‍ക്കുകേ 
അല്ലെങ്കില്‍ നാശമാകുമേ 
എന്‍ യേശു നാഥനേ 

   എന്‍ യേശു നാഥനേ 
   എന്നെ കൈക്കൊള്ളുകേ,
   എന്‍ പേര്‍ക്കു യാഗം ആയോനേ 
   എന്നെ കൈക്കൊള്ളുകേ 
        2
മാ പാപി ഞാന്‍, അയോഗ്യനാം 
എന്‍ പേര്‍ക്കു ചോര വാര്‍ത്തോനേ,
മഹാശക്താ എന്‍ രക്ഷയാം 
എന്‍ യേശു നാഥനേ (എന്‍ യേശു നാഥനേ..)
        3
എന്‍ ഭക്തി തീര്‍ച്ചയും സദാ 
നിസ്സാരമായിപ്പോകുന്നേ;
നിന്‍ നാമം മൂലം രക്ഷ താ,
എന്‍ യേശു നാഥനേ (എന്‍ യേശു നാഥനേ..)
        4
നിന്‍ പാദത്തിങ്കല്‍ വീഴുന്നേന്‍ 
നിന്‍ പ്രീയം പോലെ ചെയ്ക നീ 
രക്ഷണ്യ പൂര്‍ത്തിക്കായ്‌ വന്നേന്‍ 
എന്‍ യേശു നാഥനേ (എന്‍ യേശു നാഥനേ..)| 
             Take my life
                 7's
1. എന്‍റെ ജീവകാലത്തെ-ഞാന്‍ പ്രതിഷ്ഠ ചെയ്യട്ടെ;
  എന്നും നിന്‍ മഹത്വത്തെ-ഞാനും ഘോഷിച്ചീടട്ടെ.

2. എന്‍റെ കൈ നിന്‍ സ്നേഹത്താല്‍-എന്നും അദ്ധ്വാനിക്കട്ടെ;
  നിന്‍റെ പേര്‍ക്കുത്സാഹത്താല്‍-കാല്‍കള്‍ ഭംഗി നേടട്ടെ.

3. നിന്‍റെ സ്തോത്രം മാത്രമേ-എന്‍റെ ഗീതം ആകട്ടെ;
  നിന്‍റെ വാക്കു മാത്രമേ-ഞാന്‍ സംസാരിച്ചീടട്ടെ.

4. എന്‍റെ പൊന്നും വെള്ളിയും-എല്ലാം നിന്‍റേതാകട്ടെ;
  എന്‍റെ ബുദ്ധി പ്രാപ്തിയും-നിന്‍ യത്നങ്ങള്‍ ആകട്ടെ.

5. എന്‍റെ ഇഷ്ടം സര്‍വ്വദാ-നിന്‍റെ ഇഷ്ടം ആകേണം;
  എന്‍റെ നെഞ്ചില്‍ നീ സദാ-രാജന്‍ ആയി വാഴേണം.

6. എന്‍റെ സ്നേഹം സര്‍വ്വവും-നിന്നില്‍ ആയി തീരട്ടെ;
  ഞാന്‍ അശേഷം നിത്യവും-നിന്‍റെ സ്വന്തം ആകട്ടെ.| 
 Nearer my God to Thee
  6. 4. 6. 4. 6. 6. 4.

1. എന്‍ ദൈവമേ ഇതാ
    നിന്‍ സമീപേ;
  അങ്ങെന്നെ ചേര്‍പ്പതോ 
    ക്രൂശായാലും;
  എന്‍ ഗീതം എന്നതോ
  എന്‍ ദൈവമേ ഇതാ
  നിന്‍ സമീപേ.

2. എന്‍ യാത്രയില്‍ ഇരുള്‍
    വന്നെന്നാലും
  ആശ്വാസം ലോകത്തില്‍ 
    ഇല്ലാഞ്ഞാലും;
  എന്‍ നിദ്രാകാലത്തും 
  എന്‍ ദൈവമേ ഇതാ
    നിന്‍ സമീപേ.

3. നീ വച്ച പങ്കെല്ലാം 
    കൃപാദാനം 
  പോകാന്‍ മാര്‍ഗ്ഗം എല്ലാം
    കാണിക്കേണം;
  മുന്‍ നില്‍ക്കും ദൂതര്‍ക്കും
  എന്‍ ദൈവമേ ഇതാ
    നിന്‍ സമീപേ.

4. ആനന്ദം പൂണ്ടു ഞാന്‍ 
    മുന്‍ വന്നാലും
  ലോകങ്ങള്‍ക്കങ്ങു ഞാന്‍
    ചേര്‍ന്നെന്നാലും;
  അങ്ങെന്നും പാടും ഞാന്‍
  എന്‍ ദൈവമേ ഇതാ
    നിന്‍ സമീപേ.| 
I am coming to the Cross.
          7's
           1
 ഞാന്‍ വരുന്നു ക്രൂശിങ്കല്‍ 
   ശക്തിഹീനനന്ധന്‍ ഞാന്‍
 ചൊല്ലുന്നേന്‍ ഈ ഭൂവെച്ചില്‍ 
 പൂര്‍ണ്ണ രക്ഷ കാണും ഞാന്‍ 

 വിശ്വസിക്കുന്നേന്‍ നിന്നില്‍
   ഗോല്‍ഗോഥാ ആട്ടിന്‍ കുഞ്ഞേ
 വീഴുന്നേ നിന്‍ ക്രൂശതില്‍ 
   രക്ഷിക്ക എന്‍ യേശുവേ.
           2
 എന്നില്‍ ദീര്‍ഘ കാലമായ്‌ 
   ദോഷം വാണഗാധമായ്‌,
 ചൊല്ലുന്നേശു ഇന്‍പമായ്‌ 
   ശുദ്ധമാക്കും പൂര്‍ണ്ണമായ്‌ (വിശ്വ..)
           3
 എകുന്നേനശേഷവും 
   ഇഷ്ടരാസ്തി കാലവും
 ആത്മം ദേഹി സര്‍വവും 
   നിന്‍റെതായെന്നേരവും (വിശ്വ..)
           4
 വന്നെന്നാത്മം പൂരിക്കും 
   തന്നിലെന്‍റെ പൂര്‍ണ്ണത
 കിട്ടും പൂര്‍ണ്ണ സൌഖ്യവും;
   മാനം ക്രിസ്തന്നുള്ളത് (വിശ്വ..)| 
My faith looks up to Thee.
     6.6.4.6.6.6.4.

1. കാല്‍വരി യാഗമേ 
  എന്‍ നോട്ടം നിന്‍റെ മേല്‍
    രക്ഷിതാവേ;
  കടാക്ഷിക്കേണമേ!
  പാപം നീക്കേണമേ!
  ഞാന്‍ നിന്‍റെതാകട്ടെ,
    ഇന്നേരമേ.

2. ക്ഷീണിച്ചു വന്നു ഞാന്‍ 
  നീ ശക്തി നല്‍കുവാന്‍,
    ചൂടു നല്‍കാന്‍ 
  നിന്‍ സ്നേഹത്തിന്നു ഞാന്‍ 
  നിന്നെയും സ്നേഹിപ്പാന്‍ 
  നിന്‍ പൂര്‍ണ്ണ സ്നേഹത്താല്‍ 
    നിറയ്ക്ക, കോന്‍.

3. ഈ അന്ധകാരത്തില്‍,
  ഖേദത്തിന്‍ മദ്ധ്യത്തില്‍,
    എന്‍ രക്ഷ നീ,
  ഇരുട്ടു നീക്കുക,
  കണ്ണീര്‍ തുടയ്ക്കുക,
  നീ കൂടെ പാര്‍ക്കുക,
    എന്‍ രക്ഷകാ.

4. ഈ യാത്ര തീരുമ്പോള്‍,
  യോര്‍ദ്ദാന്‍ കടക്കുമ്പോള്‍
    എന്‍ യേശുവേ,
  ധൈര്യം നല്‍കീടുക,
  കടാക്ഷിച്ചീടുക,
  കാനാനില്‍ ചേര്‍ക്കുക;
    ഹല്ലേലൂയാ| 
    Rock of Ages.
    6 Lines 7's

1. നിത്യകാല പാറയേ 
  നിന്നില്‍ ഞാന്‍ ഒളിക്കട്ടെ
  പായും നിന്‍ വിലാവിലെ
  ചോരനീര്‍ എന്‍ പാപത്തെ
  നീക്കി നല്‍കി ശാന്തിയെ
  പൂര്‍ണ്ണത്രാണം നല്‍കുകെ.

2. ഏറെ കണ്ണീര്‍ വാര്‍ക്കിലും 
  നോമ്പു നോറ്റു പാര്‍ക്കിലും
  പോരാ ദേവാ നീതി ഞാന്‍ 
  പൂര്‍ത്തിയാക്കി തീര്‍ത്തിടാന്‍ 
  യേശു പാപം പോക്കുവാന്‍
  എന്‍റെ ഏക രക്ഷകന്‍.

3. കൈയ്ക്കല്‍ ഏതും കൂടാതെ
  ക്രൂശിലേയ്ക്കു ഓടുന്നേന്‍;
  നഗ്നന്‍ ഹീനന്‍ ഞാന്‍ മുന്നെ 
  വസ്ത്രം ഭാഗ്യം താ ഇന്നേ;
  മ്ലേഛനായ ഞാന്‍ വന്നേ;
  സൌഖ്യം ശുദ്ധി താ ഇന്നേ;

4. ഞാന്‍ ഈ ഭൂവില്‍ മേവുമ്പോള്‍ 
  ചാവാന്‍ കണ്ണടയ്ക്കുമ്പോള്‍
  മേല്‍ ലോകേ ഞാന്‍ ചെല്ലുമ്പോള്‍
  സിംഹാസനെ കാണുമ്പോള്‍ 
  നിത്യകാല പാറയേ
  നിന്നില്‍ ഞാന്‍ ഒളിക്കട്ടെ.| 
   Take my life.
       C.M.
         1
എന്‍ ദേഹം ദേഹി ആത്മാവും
നിന്നെ പ്രസ്താവിപ്പാന്‍
നിന്‍ സ്നേഹം എന്നില്‍ വാഴണം,
നീ സ്തോത്ര പാത്രവാന്‍.
         2
എന്‍ നാവും നെഞ്ചുകൂടെയും
നിന്‍ സ്തോത്രം ചൊല്‍കിലും
പോരാ എന്‍ ജീവന്‍ സര്‍വ്വവും
നിന്‍ കീര്‍ത്തി ആകണം.
         3
ആയുസ്സിന്‍ ഓരോ നന്മയ്ക്കും
എന്‍ സ്വല്പ വേലയ്ക്കും,
ഗമിപ്പിന്നാഗമിപ്പിന്നും
സ്തോത്രം എല്ലാറ്റിന്നും.
         4
ഞാന്‍ ക്ഷീണന്‍, അല്പന്‍, എങ്കിലും
നിന്‍ സ്നേഹം ചൊല്ലണം
നീയും നിന്‍ സ്നേഹമായതും
എന്നില്‍ വിളങ്ങണം.
         5
നിനക്കു ഞാന്‍ നല്‍കേണ്ടുന്ന
മഹത്വം നല്‍കും ഞാന്‍,
നിത്യത്തിന്‍ പുത്തന്‍ കീര്‍ത്തനം
ഇങ്ങാരംഭിക്കും ഞാന്‍.
         6
വിശുദ്ധി വിട്ടൊരിക്കലും 
ഇരിക്കയില്ല ഞാന്‍,
നിന്നോടങ്ങൈക്യ ജീവിതം 
സദാ ചെയ്തീടും ഞാന്‍.| 
  I need Thee ev'ry hour.
            1
ഓരോ നിമിഷവും-എന്‍ സ്വന്തം നീ;
നിന്‍ ശാന്ത ശബ്ദമേ-സമാധാനം

  എന്‍ സ്വന്തം നീ എന്‍ സ്വന്തം;
  എന്നും നീ എന്‍ സ്വന്തം;
  എന്നെ അനുഗ്രഹിക്ക 
  എന്‍ രക്ഷിതാവേ.
            2
സന്തോഷത്തിങ്കലും-സന്താപത്തിലും
എന്നോടു കൂടെ നീ-വസിക്കേണം (എന്‍ സ്വന്തം..)
            3
ഓരോ നിമിഷവും-എന്നോടിരുന്നാല്‍,
പരീക്ഷകളെല്ലാം-നിസ്സാരമാം (എന്‍ സ്വന്തം..)
            4
ഓരോ നിമിഷവും-നിന്‍ ഇഷ്ടത്തെ 
എന്‍ ജീവിതത്തില്‍ നീ-കാണിക്കുകേ (എന്‍ സ്വന്തം..)
            5
ഓരോ നിമിഷവും-വിശുദ്ധനേ,
എന്നെ നിന്‍ വകയായ്‌-ആക്കേണമേ (എന്‍ സ്വന്തം..)| 
                 രാഗം-ഇംഗ്ലീഷ്
യേശുവെപ്പോലെ ആകുവാന്‍-യേശുവിന്‍ വാക്കു കാക്കുവാന്‍
യേശുവെ നോക്കി ജീവിപ്പാന്‍-ഇവയെ കാംക്ഷിക്കുന്നു ഞാന്‍

            ഉറപ്പിക്കെന്നെ എന്‍ നാഥാ
            നിറയ്ക്കയെന്നെ ശുദ്ധാത്മാ
            ക്രിസ്തന്‍ മഹത്വത്താലെ ഞാന്‍
            മുറ്റും നിറഞ്ഞു ശോഭിപ്പാന്‍

2. പ്രാര്‍ഥനയാല്‍ എപ്പോഴും ഞാന്‍-ജാഗരിച്ചു പോരാടുവാന്‍
  നിന്‍റെ സഹായം നല്‍കുക-എന്‍റെ മഹാ പുരോഹിതാ (ഉറ..)

3. വാഗ്ദത്തമാം നിക്ഷേപം ഞാന്‍ ആകെയെന്‍ സ്വന്തം ആക്കുവാന്‍ 
  പൂര്‍ണ്ണപ്രകാശം രക്ഷകാ-പൂര്‍ണ്ണ വിശ്വാസത്തെയും താ (ഉറ..)

4. ഭീരുത്വത്താല്‍ അനേകരും-തീരെപ്പിന്മാറി ഖേദിക്കും
  ധീരത നല്‍കുകേശുവേ-വീരനാം സാക്ഷി ആക്കുകേ (ഉറ..)

5. കഷ്ടതയിലും പാടുവാന്‍-നഷ്ടം അതില്‍ക്കൊണ്ടാടുവാന്‍
  ശക്തി അരുള്‍ക നാഥനേ-ഭക്തിയില്‍ പൂര്‍ണ്ണന്‍ ആക്കുകെ (ഉറ..)

6. യേശുവിന്‍കൂടെ താഴുവാന്‍-യേശുവിന്‍കൂടെ വാഴുവാന്‍
  യേശുവില്‍ നിത്യം ചേരുവാന്‍-ഇവയെ കാംക്ഷിക്കുന്നു ഞാന്‍ (ഉറ..)| 
     Draw me nearer.
നിന്‍റെ സ്നേഹമാം ശബ്ദം കേട്ടു ഞാന്‍
  സ്വന്തമായി യേശുവേ;
എങ്കിലും വിശ്വാസത്തില്‍ വളര്‍ന്നു
  നിന്നോടടുത്തീടട്ടെ!

യേശുനാഥാ ക്രൂശിലേയ്ക്കു നീ
  ആകര്‍ഷിക്കുകേ എന്നെ;
യേശുനാഥാ നിങ്കലേയ്ക്കു നീ
  നാള്‍ക്കുനാള്‍ ചേര്‍ത്തീടുകേ.
          2
ദിവ്യശക്തിയാല്‍ നിന്‍റെ സേവയ്ക്കായ്‌
  എന്നെ നീ എടുക്കുകേ;
എന്‍റെ ആശയാം ദൈവമേ നിന്നില്‍
  എന്മനം മുങ്ങീടട്ടേ (യേശുനാഥാ..)
          3
നിന്‍ കൃപാസനെ ഒറ്റ നാഴിക
  എത്ര ഇന്‍പമായത്!
ഉറ്റ ബന്ധുവോടെന്നപോലെ ഞാന്‍
  സംസര്‍ഗ്ഗം ചെയ്തീടുന്നു (യേശുനാഥാ..)
          4
ഉന്നതത്തില്‍ നിന്‍ സന്നിധൌ വന്നു
  നിന്നെക്കാണും നേരത്തില്‍
ഇങ്ങു കാണാത്ത സ്നേഹം മോദവും 
  അങ്ങു കാണും മോക്ഷത്തില്‍ (യേശുനാഥാ..)| 
   Gratitude to Christ.
      7.6.8. Lines.

1. ഞാന്‍ എങ്ങിനെ മറക്കും
    എന്നെ ഓര്‍ക്കുന്നോനെ?
  ഞാന്‍ എങ്ങിനെ വിലക്കും
    എന്‍ ആത്മ വൈദ്യനെ?
  ഞാന്‍ രോഗിയായ്ക്കിടന്നു
    നീ ശാന്തി തന്നവന്‍,
  കാരുണ്യ സൌഖ്യം വന്നു,
    നിന്നാല്‍, എന്‍ രക്ഷകന്‍.

2. ഈ സ്നേഹത്തെ ഞാന്‍ ഓര്‍ത്തു
    എന്‍ സ്നേഹം വിടാമോ?
  കനിഞ്ഞു കണ്ണീര്‍ തോര്‍ത്തു
    തന്നോനെ തള്ളാമോ?
  എന്‍ ലജ്ജ നീ ചുമന്നു
    ക്രൂശില്‍ തറച്ചവന്‍;
  പിന്നാലെ ഞാനും വന്നു
    അയോഗ്യ സേവകന്‍

3. നിന്‍ സേവയില്‍ എന്‍ ദേഹം
    വച്ചേയ്ക്കാം നാഥനേ,
  നിന്നില്‍ വാടാത്ത സ്നേഹം
    കാട്ടേണം യേശുവേ;
  മരണം വന്നാല്‍ പിന്നെ 
    നീ മാത്രം എന്‍ ധനം;
  സന്തോഷപൂര്‍ണ്ണം അന്നേ
  വിശ്വാസം സല്‍ഫലം.| 
    'ശ്രീ ദേവാട്ടിന്‍ കുട്ടിയേ'
        എന്ന രീതി
          പല്ലവി
ഹാ യേശു രക്ഷാകരനേ-നിന്നില്‍
ആശ്രയിച്ചേന്‍ പാഹിമാം
        ചരണങ്ങള്‍
           1
ഖേദം കണ്‍നീരും ദുരിതം ഭയങ്കരം
വേദനയും ദാരിദ്ര്യം-രോഗം
ശോധനകള്‍ പീഡബാധകളും ഉള്ള
മേദിനിയില്‍ അടിയാന്‍ (ഹാ യേശു..)
           2
ലോക പ്രയത്നങ്ങള്‍ ശോകങ്ങള്‍ മോഹങ്ങള്‍
ഏകമായ്‌ കൂടി എന്‍റെ-കാലം
ആകവെ ഇല്ലായ്മചെയ്യാതെ നീ കൃപ
ആകണമേ പരനേ (ഹാ യേശു..)
           3
ഭാരം ചുമന്നു ഞാന്‍ പാരം വിഷണ്ണനായ്‌
വേറെ ശരണമില്ലേ-എന്‍റെ
പാറയേരക്ഷ പരിചയേ സങ്കേത-
മേ രവി സത്യഗുരോ (ഹാ യേശു..)
           4
ദുഃഖമല്ലാതൊരു സൌഖ്യമെനിക്കില്ലേ
ഭക്തപരായണനേ-സര്‍വ
ശക്തനേ മുക്തി തരുന്നവനേ ദിവ്യ
ക്രിസ്തുമഹോന്നതനേ (ഹാ യേശു..)| 
         1
ഞാന്‍ പൂര്‍ണ്ണ മനസ്സാല്‍ നിന്നെ
സ്നേഹിച്ചീടുമെന്നേശുവേ,
ഞാന്‍ നിത്യം വാഞ്ഛയാല്‍ നിന്‍റെ
പിന്നാലെ ഞാനെന്‍ ജീവനെ;
എന്നന്ത്യ നേരമാം വരെ
എന്‍ നെഞ്ചില്‍ താമസിക്കുകേ.
         2
ഞാന്‍ സ്നേഹിക്കും നിന്നെത്തന്നെ
എന്‍ ശ്രേഷ്ഠനാം നല്‍ സ്നേഹിതാ,
നീ ദൈവത്തിന്‍ കുഞ്ഞാടത്രേ
നീ എന്‍റെ രക്ഷകന്‍ സുതാ;
എന്നും ഞാനാശിക്കും നിന്നെ,
എന്നെന്നേയ്ക്കും പാടും നിന്നെ.
         3
നിന്നെപ്പറ്റാതെ വീണനായ്‌ 
ഞാന്‍ ദോഷം ചെയ്തു ചുറ്റിപ്പോയ്
സ്വര്‍ഗ്ഗം വിട്ടേറെ ദൂരെ ആയ്
ഇഹത്തെ അന്‍പായ്‌ പറ്റിപ്പോയ്‌
ഇപ്പോള്‍ നിന്നെ സ്നേഹിച്ചതു
നീ തന്നെ ചെയ്ത ദയവു.
         4
ഞാന്‍ നിന്നെ സൌഖ്യ വാഴ്വിലും
സ്നേഹിക്കുമെന്‍റെ കര്‍ത്താവേ,
ഞാന്‍ നിന്നെ കഷ്ടനാളിലും 
സ്നേഹിക്കുമെന്‍റെ യേശുവേ;
എന്നന്ത്യ നേരമാം വരെ 
എന്‍ നെഞ്ചില്‍ താമസിക്കുകേ;| 
             ഇംഗ്ലീഷ്-ഏകതാളം
                 പല്ലവി
    നീയൊഴികെ നീയൊഴികെ ആരുമില്ലീശോ
               അനുപല്ലവി
    സ്നേഹമയമേ വിശുദ്ധി നീതി നിറവേ (നീയൊഴികെ..)
               ചരണങ്ങള്‍
1. നീയെന്‍ രക്ഷ നീയെന്‍ ബന്ധു നീ എനിക്കാശ 
  നീയെന്‍ സ്വന്തമായി വന്നതെന്‍ മഹാഭാഗ്യം (നീയൊഴികെ..)

2. എന്നും എങ്ങും യേശു നീ എന്നോടു കൂടവേ
  അന്നിരുന്ന ശക്തി കൃപയോടു വാഴുന്നേ (നീയൊഴികെ..)

3. ജീവനെക്കാള്‍ നീ വലിയോന്‍ ആകുന്നെനിക്കു 
  ഭൂവില്‍ അറിവാന്‍ നിനക്കു തുല്യം മറ്റില്ലെ (നീയൊഴികെ..)

4. തന്നു സര്‍വ്വവും എനിക്കുവേണ്ടി നീയല്ലോ
  നിന്നരുമ നാമം അടിയാനു സമസ്തം (നീയൊഴികെ..)

5. മംഗലമേ എന്‍ ധനമേ ക്ഷേമ ദാതാവേ 
  ഭംഗമില്ലാ ബന്ധുവേ മഹാ ശുഭവാനേ (നീയൊഴികെ..)| 
           നാഥനാമക്രിയ - ആദിതാളം
                  പല്ലവി
     യേശുയെന്നടിസ്ഥാനം-ആശയവനിലത്രേ 
     ആശ്വാസത്തിന്‍ പൂര്‍ണ്ണത-യേശുവില്‍ കണ്ടേന്‍ ഞാനും
                ചരണങ്ങള്‍
1. എത്ര മധുരം അവന്‍-നാമമെനിക്കു പാര്‍ത്താല്‍ 
  ഓര്‍ത്തു വരുന്തോറമെ-ന്നാര്‍ത്തി മാഞ്ഞുപോകുന്നു

2. ദുഃഖം ദാരിദ്ര്യമെന്നി-വയ്ക്കുണ്ടോ ശക്തിയെന്മേല്‍ 
  കൈയ്ക്കു പിടിച്ചു നട-ത്തിക്കൊണ്ടു പോകുന്നവന്‍

3. രോഗമെന്നെപ്പിടിച്ചെന്‍ ദേഹം ക്ഷയിച്ചാലുമേ
  വേഗം-വരുമെന്‍ നാഥന്‍-ദേഹം പുതുതാക്കീടാന്‍ 

4. പാപത്താലെന്നില്‍ വന്ന-ശാപക്കറകള്‍ മാറ്റി
  ശോഭിത നീതി വസ്ത്രം ആഭരണമായ്‌ നല്‍കും

5. വമ്പിച്ച ലോകത്തിര-ക്കമ്പം തീരുവോളവും
  മുന്‍പും പിന്‍പുമായവന്‍-അന്‍പോടെന്നെ നടത്തും 

6. ലോകമെനിക്കു വൈരി-ലോകമെന്നെ ത്യജിച്ചാല്‍ 
  ശോകമെന്തെനിക്കതില്‍-ഏതും ഭയപ്പെടാ ഞാന്‍ (യേശു..)| 
              തോടി-ആദിതാളം
                 പല്ലവി
    സേവിച്ചീടും നിന്നെ ഞാന്‍-എന്നേശുവേ
    സേവിച്ചീടും നിന്നെ ഞാന്‍
               ചരണങ്ങള്‍
1. ജീവനെനിക്കായി-ക്രൂശില്‍വെച്ചു തന്നെന്‍ 
  ജീവനെ വീണ്ടെടുത്ത പ്രാണനാഥാ (സേവിച്ചീടും..)

2. ദേഹം ദേഹി ആത്മം-എകമായ് തന്നു നിന്നെ
സ്നേഹമായ്‌ സേവ ചെയ്‌വാന്‍-താ നിന്‍ കൃപ (സേവിച്ചീടും..)

3. പാപം വെടിഞ്ഞുള്ള-പാവന ജീവിതം
  പാപഹരാ ഞാന്‍ ചെയ്‌വാന്‍-തുണയ്ക്കേണം (സേവിച്ചീടും..)

4. നിന്‍ കണ്ണാലെന്നെ നീ വഴി നടത്തേണം
നിന്‍ കരത്താലെന്നെ നീ-താങ്ങീടേണം (സേവിച്ചീടും..)

5. എന്‍ ഹൃദയമിതാ മന്നവനേശുവേ 
നിന്നാവിയാല്‍ നിറയ്ക്ക നിന്‍ സേവയ്ക്കായ്‌ (സേവിച്ചീടും..)

6. ലോകം ജഡം പിശാ-ചോടു പോര്‍ ചെയ്തു ഞാന്‍
  നിന്‍ കൊടിക്കീഴില്‍ നിന്നു-ജയം കൊള്ളും (സേവിച്ചീടും..)| 
             ക്യാല്‍ - ആദിതാളം
                 പല്ലവി
      ഇന്നും എന്നെന്നേക്കും യേശു മതി
      യേശു മതി എനിക്കു
               അനുപല്ലവി
      എന്നും മാറാതിരി-ക്കുന്ന ദൈവസുതന്‍
      യേശു രക്ഷാകരന്‍-ഏകരാജേശ്വരന്‍ (ഇന്നും..)
               ചരണങ്ങള്‍ 
1. തന്നുടെ ഉന്നതത്വം തന്‍ രാജത്വം
  തന്‍ മഹാ ശക്തിയതും
  തന്നെത്ത-ന്നെന്നെത്താന്‍-വീണ്ടു കൊണ്ട കൃപ
  സത്യനിലമഹാ-സ്നേഹവും കണ്ടു ഞാന്‍ (ഇന്നും..)

2. പാരിന്‍ ഇന്‍പങ്ങളെയും-നിസ്സാരമാം
  പാരിന്‍ മഹിമയെയും
  ക്രൂര ചതിയനാം-പേയിന്‍ കെണികളാം
  കൌശല മോഹങ്ങ-ളേയും വെറുക്കുന്നേന്‍ (ഇന്നും..)

3. എന്നെ പ്രതി ഇറങ്ങി-തന്നെ ബലി
  യേശുനാഥന്‍ കഴിച്ചു
  എന്നുടെ മുന്‍നട-ന്നെന്നെ നടത്തുന്നു
  യേശു മഹാ ഗുരു-വേറെ ആരും വേണ്ടാ (ഇന്നും..)

4. വിട്ടിടുന്നേന്‍ പിശാചിന്‍-നാനാവിധ
  വ്യര്‍ത്ഥ വഴികളെ ഞാന്‍
  കിട്ടണം ഏറ്റവും-മാഹാത്മ്യമായുള്ള
  ക്രിസ്തേശുവാം മഹാമുത്തെനിക്കാകയാല്‍ (ഇന്നും..)| 
            താരാട്ട് - ആദിതാളം
1. സ്നേഹമാമേശുവേ-സ്നേഹമേ നിറവായ്
  സ്നേഹം നിന്‍ മൊഴി ക്രിയയുമെല്ലാം-സ്നേഹം സര്‍വ്വവുമേ
  സ്നേഹിച്ചേശു എന്നെ-ചോരയില്‍ കഴുകി
  സ്നേഹതാതന്നു എന്നെയാചാര്യ-രാജനാക്കിയല്ലോ

2. ഇയ്യുലകാധിപന്‍-കണ്‍കുരുടാക്കി
  ആയതാല്‍ ഭംഗി രൂപവുമില്ലാ-തായി നീ എനിക്കു 
  ദൈവാത്മാവെന്നുടെ-കാഴ്ചയെ നല്‍കി
  ദൈവസുതനപ്പോള്‍ എന്‍റെ കണ്ണിന്നു-കൌതുകമായ്‌ വന്നു

3. ദാസവേഷം പൂണ്ട-ദേവകുമാരന്‍
  യേശുദേവാ വിശ്വാസികള്‍ക്കു നീ-വിലയേറിയവന്‍
  ആയിരങ്ങളുടെ-ആയിരങ്ങളില്‍
  അതിസൌന്ദര്യവാനാകുമേശു-ദേവന്‍ നീയല്ലയോ?

4. നീയല്ലാതാരുള്ളു-സ്വര്‍ഗ്ഗമാം ലോകേ?
  നീയല്ലാതില്ല ഭൂവിലാരും ഞാന്‍ ഇഛിക്കത്തക്കവന്‍
  ഹാ മനോഹരന്‍-നീ, ഭാഗ്യവാന്‍ നീ
  ഹാ മഹാശുദ്ധന്‍ എന്നുടെ പാപം-ആകെ നീക്കിയവന്‍

5. നിറവായ കൃപ-പൂര്‍ണ്ണമാം സ്നേഹം
  നീതിയും സര്‍വ്വശ്രേഷ്ഠതകളും-ഉള്ളോനേശുവേ നീ
  എന്‍ സൃഷ്ടാവിവന്‍ താന്‍-എന്‍ കര്‍ത്താവിവന്‍ താന്‍
  എന്നെ സൃഷ്ടിച്ചു രക്ഷിച്ചു നിത്യ-ജീവന്‍ തന്നതിവവന്‍

6. സര്‍വ്വ നാമങ്ങള്‍ക്കും-സര്‍വ്വ വസ്തുവിന്നും
  സര്‍വ്വ സൃഷ്ടിക്കും മേലായ് നിന്നെ ഞാന്‍-സ്നേഹിച്ചീടും നാഥാ
  സ്തോത്രമേശുവിന്നു-താതന്നും സ്തോത്രം
  സ്തോത്രമെന്നാശ്വാസപ്രദനുമേ-ആമേന്‍ ഹല്ലെലൂയ്യാ | 
          മണിരങ്കു-ആദിതാളം
1. യേശു അല്ലാതെ വേറൊരു രക്ഷകന്‍ 
  ഇഹത്തിലുണ്ടോ പറവാന്‍-മനമേ
  തന്നില്‍ ആശ്രയിച്ചിടുന്നവരേവരും തിരുകൃപ
  അനുഭവിച്ചിടുന്നുവല്ലോ-മനമേ

2. വല്ലഭ പരന്‍ താന്‍ പരിശുദ്ധപരന്‍ താന്‍
  മഹത്വ പരാപരന്‍ താന്‍-മനമേ
  പാപം ഇല്ല സ്വല്പവും നരദേവനാം യേശുവില്‍
  ഇവനല്ലോ നമുക്കു ഗുരു-മനമേ

3. തിരുമൊഴി അനുസരിച്ചിടുന്നതെല്ലാം ശുഭം
  തിരുനടപ്പതി ശ്രേഷ്ഠം-മനമേ
  തന്‍റെ തിരുവടി പിന്തുടര്‍ന്നിടുന്നവര്‍ക്കേവര്‍ക്കും
  ചേരാം മോക്ഷാനന്ദമേ-മനമേ

4. ദയകെട്ട പേ ഇങ്ങു നരരെപ്പാതാളത്തില്‍
  ചതിച്ചു കൊണ്ടോടുന്നതു-മനമേ
  കണ്ടു ദയ കൃപ സ്നേഹവും നിറഞ്ഞ പരന്‍ വന്നു
  സത്യവേദം അരുളാന്‍-മനമേ

5. പാപികളെ എല്ലാം നാശം ചെയ്തീടുവാന്‍
  വല്ലഭ നീതി നില്‍ക്കെ-മനമേ
  പരി-താപത്തോടെ അവതാരം ചെയ്താന്‍ പരന്‍
  ശാപം തന്മേല്‍ ചുമപ്പാന്‍-മനമേ

6. നരര്‍ക്കെല്ലാം വേണ്ടിത്തന്‍ പരിശുദ്ധ ജഡം രക്തം
  ജീവനും ബലികഴിച്ചാന്‍-മനമേ
  മൃത്യു വരിച്ചുയിര്‍ത്തെഴുന്നു തന്‍ തിരു കൃപ തേടുന്നോര്‍
  വാഴും മോക്ഷാനന്ദത്തില്‍-മനമേ (യേശു..)| 
              ഇംഗ്ലീഷ് - ഏകതാളം
1. മഹത്വപ്രഭു മരിച്ച-വന്‍ കുരിശെ പാര്‍ത്തേന്‍
  ഇഹത്തിന്‍ ലാഭം ഉയര്‍ച്ച-ഹീനമെന്നെണ്ണുന്നേന്‍

2. എന്‍ പരന്‍ യേശു മരിച്ച-തെന്നും ഞാന്‍ കൊണ്ടാടും
  ഇന്‍പമിങ്ങുള്ളവ വിട്ടേന്‍-യേശു രക്തം നേടാന്‍

3. ഖേദം അന്‍പും തന്മുറിവു-തോറും ഒഴുകുന്നു
  വേദന മുള്‍ തന്‍ മഹത്വ വന്മുടിയാകുന്നു

4. ദിവ്യപക്ഷം നേടുവാന്‍ എന്‍-ജീവന്‍ ദേഹിയേയും
  സര്‍വ സ്വത്തിനേയും ഏല്പി-ക്കുന്നു ഞാന്‍ എന്നേയും

5. ഏക കര്‍ത്താവാം ക്രിസ്തുവിന്‍-കുരിശതു മാത്രം
  ദേഹിയുള്ള കാലം എല്ലാം-എന്‍ മഹത്വം സ്തോത്രം| 
         ഖണ്ഡങ്ങള്‍
           1
സര്‍വ്വവും കാഴ്ചവച്ചേശുവിന്‍ പാദത്തില്‍
സാഷ്ടാംഗം വീണങ്ങു വന്ദിച്ചിടുന്നു ഞാന്‍
സര്‍വ്വ നിനവുകളും എന്‍ വാക്കും
സര്‍വ്വ ക്രിയകള്‍കൂടെയും തന്മുമ്പില്‍
           2
എന്‍ ദിനം മുഴുവനും നിമിഷങ്ങള്‍ അഖിലവും
നിന്‍ തിരുമുന്‍പില്‍ ബാലിയായ്‌ ഞാന്‍ വയ്ക്കുന്നു
കരങ്ങള്‍ നിന്നാജ്ഞകളെ ചെയ്തങ്ങു 
കാലുകള്‍ നിന്‍ വഴിയില്‍ ഓടട്ടേ
           3
മമ കണ്‍കള്‍ യേശുവെ മാത്രം നോക്കീടട്ടെ
മൊദമോടേശുവിന്‍ സ്തുതി പാടട്ടധരങ്ങള്‍
മറ്റുള്ള കാഴ്ചയെ ഞാന്‍ വെറുത്തു
മറ്റൊരു വാര്‍ത്തകളും വേണ്ടാ മേ
           4
അഴകിനെ വിലമതിച്ചീടുന്നു ഭൂലോകര്‍
തഴുകുന്നു പൂച്ചുംപൊടിധനം കീര്‍ത്തിയും
ഇന്‍പങ്ങള്‍ വെറുത്തിടുന്നു ഞാനേറ്റം
നമ്പുന്നെന്‍ രക്ഷകനെ എന്നേയ്ക്കും 
           5
കണ്ണുകള്‍ യേശുവെ കണ്ടദിനം മുതല്‍
മണ്ണിന്‍ മഹിമകള്‍ മങ്ങിയെനിക്കഹോ
ക്രൂശിലെ മഹിമയെ ഞാന്‍ കണ്ടേറ്റം 
ആശ്രയം പെരുകിടുന്നു മഹേശാ
           6
രാജാധിരാജനാമേശു മഹോന്നതന്‍
നീചനാമീയെന്നെ തന്‍ പ്രീയനെന്നല്ലോ
വിളിക്കുന്നു വിസ്മയമേ ഞാനെന്നും
ഒളിക്കും തന്‍ ചിറകടിയില്‍ എന്നേയ്ക്കും| 
              ജാവളി-ആദിതാളം
                 പല്ലവി
    യേശുവിന്‍ സ്വന്തമത്രെ ഞാന്‍-ഇന്നും എന്നും
    യേശുവിന്‍ സ്വന്തമത്രെ ഞാന്‍
               ചരണങ്ങള്‍ 
1. നാഴിക ഇതു മുതല്‍-നാഥാ നിന്‍ കനിവാലെ
  നാശകവഴി വെടിഞ്ഞേന്‍-യേശുനാഥാ (യേശുവിന്‍..)

2. പുത്തന്‍ ജീവനെനിക്കു-ദത്തമായെന്‍ നാഥനാല്‍
  നിത്യമെനിക്കു സുഖമേ-കൃപയാലെ (യേശുവിന്‍..)

3. ശാന്തമാമെന്നാത്മാവെ-കാന്തനാം നിന്നില്‍ നിന്നു
  ഹന്ത പിരിപ്പാനൊന്നിന്നും-കഴിവില്ല (യേശുവിന്‍..)

4. എന്നുടെ ഗാനമിനി-മന്നവ മന്നനീശോ
  നിന്നുടെ മഹത്വത്തിനായ്-മാത്രമെന്നും (യേശുവിന്‍..)

5. സ്വര്‍ഗ്ഗമെനിക്കുള്ളതു-ഭാഗ്യമെനിക്കു നിത്യം
  സ്വര്‍ഗ്ഗദൂതരെന്‍ സ്നേഹിതര്‍ കൃപയാലെ (യേശുവിന്‍..)

6. സത്യസമാധാനമേ-നിത്യ സന്തോഷമല്ലോ
  കര്‍ത്തനെനിക്കു സ്വന്തമേ-കൃപയാലെ (യേശുവിന്‍..)

7. പുത്തന്‍ ജീവനെന്നേശു-കര്‍ത്തനോടു ചോദിച്ചേന്‍ 
  ദത്തമായല്ലോ എനിക്കു-കൃപയാലെ (യേശുവിന്‍..)

8. എന്‍റെ ഹൃദയമിതാ-നിന്‍റെ മുമ്പില്‍ വയ്ക്കുന്നേന്‍
  നിന്‍റെ ചിന്ത എനിക്കു താ-കൃപയാലെ (യേശുവിന്‍..)| 
    O Happy Day
         1
എന്‍ രക്ഷകാ എന്‍ ദൈവമേ
നിന്നിലായ നാള്‍ ഭാഗ്യമേ;
എന്‍ ഉള്ളത്തിന്‍ സന്തോഷത്തെ
എന്നും ഞാന്‍ കീര്‍ത്തിച്ചീടട്ടെ

  ഭാഗ്യനാള്‍! ഭാഗ്യനാള്‍!
  യേശു എന്‍ പാപം തീര്‍ത്ത നാള്‍
  കാത്തു പ്രാര്‍ത്ഥിക്കാറാക്കി താന്‍ 
  ആര്‍ത്തു ഘോഷിക്കാറാക്കി താന്‍
  ഭാഗ്യനാള്‍! ഭാഗ്യനാള്‍!
  യേശു എന്‍ പാപം തീര്‍ത്ത നാള്‍
         2
വന്‍ ക്രിയ എന്നില്‍ നടന്നു,
കര്‍ത്തന്‍ എന്‍റെ, ഞാന്‍ അവന്‍റെ,
താന്‍ വിളിച്ചു, ഞാന്‍ പിന്‍ചെന്നു
സ്വീകരിച്ചു തന്‍ ശബ്ദത്തെ (ഭാഗ്യനാള്‍..)
         3
സ്വാസ്ഥ്യം ഇല്ലാത്ത മനമേ
കര്‍ത്തനില്‍ നീ ആശ്വസിക്ക;
ഉപേക്ഷിയാതെ അവനെ,
തന്‍ നന്മകള്‍ സ്വീകരിക്ക (ഭാഗ്യനാള്‍..)
         4
സ്വര്‍ഗ്ഗവും ഈ കരാറിന്നു
സാക്ഷി നില്‍ക്കുന്നെന്‍ മനമേ;
എന്നും എന്നില്‍ പുതുക്കുന്നു
നല്‍ മുദ്ര നീ ശുദ്ധാത്മാവേ (ഭാഗ്യനാള്‍..)
         5
സൌഭാഗ്യം നല്‍കും ബാന്ധവം
വാഴ്ത്തും നീ ജീവകാലത്തില്‍;
ക്രിസ്തേശുവില്‍ എന്‍ ആനന്ദം
പാടും ഞാന്‍ അന്ത്യകാലത്തും (ഭാഗ്യനാള്‍..)| 
          'ആനന്ദം സദാനന്ദം' എന്ന രീതി
       ജീവനേ! എന്‍ ജീവനേ! നമോ! നമോ!
                പല്ലവി
    പാപികള്‍ക്കമിതാനന്ദപ്രദനാം കൃപാകരാ! - നീ
    വാ-വാ-വാനോര്‍ വാഴ്ത്തും നായകാ!
              ചരണങ്ങള്‍
1. പാപനാശകാരണാ നമോ-നമോ
  പാരിതില്‍ നരനായുദിച്ച പരാപരപ്പൊരുളേ-നീ
  വാ-വാ-വാനോര്‍ വാഴ്ത്തും നായകാ!

2. സര്‍വലോക നായകാ നമോ-നമോ
  ജീവനറ്റവരില്‍ കനിഞ്ഞ നിരാമയ വരദാ-നീ
  വാ-വാ-വാനോര്‍ വാഴ്ത്തും നായകാ!

3. ജീവജാലപാലകാ നമോ-നമോ
  ദിവ്യകാന്തിയില്‍ വ്യാപിച്ചന്ധത മാറ്റും ഭാസ്കരാ-നീ
  വാ-വാ-വാനോര്‍ വാഴ്ത്തും നായകാ!

4. മന്നവേന്ദ്ര! സാദരം നമോ-നമോ
  മനുകുലത്തിനീ വലിയ രക്ഷ നല്‍കിയ ദയാപരാ-നീ
  വാ-വാ-വാനോര്‍ വാഴ്ത്തും നായകാ!| 
                പല്ലവി
          നേരമാകും മുന്നെന്നില്‍
          വരിക വരിക എന്‍ പ്രീയാ
          വന്നെന്‍ ദുരിതം മാറ്റുക-നാഥനേ
               ചരണങ്ങള്‍
1. പാരിടത്തില്‍ മാനുഷാവ-താരം ചെയ്തോരേശുവേ ഞാന്‍ 
  പാരം പരിശ്രമപ്പെടുന്നേന്‍-എന്‍ നാഥനേ

2. അന്തികെ വേഗം വന്നു എന്‍-വെന്തുരുകും മനമാത്മ-
  ബന്ധുവേ തണുപ്പിച്ചീടുക-എന്‍ നാഥനേ

3. ലോക ചിന്തയാലെന്‍ മനം-ആകെയഴലായീടുന്നു
  മനുവേലെ വേഗം വരിക-എന്‍ നാഥനേ

4. കാന്താ വന്നീടുക മന-ക്കാടുകള്‍ വെട്ടിയകറ്റി 
  ചന്തമോടെന്നില്‍ വസിക്കുക-എന്‍ നാഥനേ

5. നീതിയിന്‍ സൂര്യനേയെ-ന്നനീതിയുള്ളാത്മമതിങ്കല്‍
  മോദമോടെ വേഗം വാഴുക-എന്‍ നാഥനേ

6. നിന്നെ വിട്ടെവിടെപ്പോയീ-ടുന്നു ഞാനെ-നിക്കായ്‌ രക്തം
  ചിന്നിമരിച്ചോരെന്‍ കര്‍ത്താവേ-എന്‍ നാഥനേ

7. നിന്നെ ഞാന്‍ വിട്ടീടുമോ നീ-യെന്നെ അനുഗ്രഹിച്ചല്ലാ-
  തെങ്ങും പോയീടരുതയ്യയ്യോ-എന്‍ നാഥനേ (നേരമാകും..)| 
        1
പാപി നിന്‍വഴികളെ ചിന്തിക്ക
നേര്‍പാതേ ചേരുക
പാപിയെ സ്നേഹിക്കും കര്‍ത്തന്‍
കാത്തു നില്‍ക്കുന്നിതാ

  നിശ്ചയം! ഓ നിശ്ചയം 
  കര്‍ത്തന്‍ നിന്നെ രക്ഷിക്കും
  പാപത്തെ വെറുക്കിലും 
  പാപിയെ താന്‍ സ്നേഹിക്കും
        2
ലോകത്തിന്‍ സുഖങ്ങളെ വെടിഞ്ഞു
തന്നോടണയുക 
ലോക യാത്രയില്‍ നിന്‍റെ കപ്പലില്‍
നാഥന്‍ താന്‍ ആകട്ടെ (നിശ്ചയം..)
        3
രോഗദുഃഖാദികള്‍ നേരിട്ടാലും 
യോഗം നിനക്കുണ്ടോ
രോഗത്തിന്‍ വൈദ്യനാകും യേശു താന്‍
നിന്നെ ക്ഷണിക്കുന്നേ (നിശ്ചയം..)
        4
നിന്‍ പാപം എത്ര ഘനമായാലും
കര്‍ത്തന്‍ ക്ഷമിക്കുമേ
തന്‍ രക്തത്താലുള്ള ഓര്‍ ശുദ്ധിയാല്‍
തന്‍ ചാരെ ചേരുക (നിശ്ചയം..)
        5
സ്വര്‍ഗ്ഗത്തില്‍ നിരന്തര സന്തോഷം
നിനക്കു വേണ്ടായോ
ആത്മാവിന്‍ വാളുകൊണ്ടു ജീവിത
പോരാട്ടം നേടുക (നിശ്ചയം..)| 
              രാഗം - ഹിന്തുസ്ഥാനി
       'വാരീരോ വിനൈ തീരീരോ' - എന്ന രീതി
                 പല്ലവി
വന്നാലും വരം തന്നാലും പേയെ വെന്നീടാന്‍ കൂടെ നിന്നാലും- യേശു
               അനുപല്ലവി
    വന്നിടും ഞാന്‍ വേഗമെന്നുരചെയ്തോനേ
    മന്നിടത്തിലെനിക്കു വേറില്ലാരും തുണയ്ക്കു (വന്നാലും..)
               ചരണങ്ങള്‍
1. തേനേ മേരി മകനേ തേടിയെന്നെ രക്ഷിപ്പാന്‍
  വാനലോകം വെടിഞ്ഞോ മാനവനായ്‌ ചമഞ്ഞോ
  കാനനത്തിലലയും മാനായ മാ പാപി
  വാനകം ചേരുവാനായ് ഹീനനായ്‌ത്തീര്‍ന്നവനേ (വന്നാലും..)

2. നാനാദിശകളിലും സേനപോല്‍ വളഞ്ഞെന്നെ
  ദീനനാക്കുവാനതി വീരന്‍ സാത്താന്‍ വരവേ
  മാനസേവാണെന്നെ മാനമതായ് കാക്കും
  സേനാനി വീരാ വിജയസംദായകാ (വന്നാലും..)

3. കോഴി തന്‍ കുഞ്ഞുങ്ങളെ കൂട്ടിയണയ്ക്കുമ്പോലെ
  ആഴിയില്‍ പതിച്ചു നശിക്കാതിരിപ്പാനെന്നെ
  അന്തികേ ചേര്‍ത്തു പാപബന്ധനം പോക്കിയെന്നില്‍
  ചിന്തിയ കാരുണ്യം നിരന്തരം വാഴ്ത്തീടും ഞാന്‍ (വന്നാലും..)

4. കാണാതെ പോയജത്തെ താനേയലഞ്ഞു തേടി
  കണ്ടുപിടിച്ചതിനെക്കൊണ്ടു തൊഴുത്തിലാക്കാന്‍
  കരുത്തുടയ തിരുക്കരത്തിലേന്തി മന-
  ക്കനിവുടനേ പിതൃ മടിയിലണച്ചവനേ (വന്നാലും..)

5. സ്വര്‍പ്പുരത്തിലെനിക്കൊരുക്കിയ പാര്‍പ്പിടത്തില്‍ 
  സ്വര്‍പ്പിതാവോടൊന്നിച്ചങ്ങാര്‍പ്പോടിരുന്നിടും ഞാന്‍
  ജീവ മുടി ചൂടി ദേവസ്തുതി പാടി
  സേവ ചെയ്യും പരമ പാദം തേടി മുദിതം (വന്നാലും..)| 
            1
സ്നേഹമാം താതാ! സ്വര്‍ഗ്ഗീയനാഥാ!
അഹമഹ മായവനേ! യഹോവേ!
ഇഹ പരിപാലകനേ!
ബഹുലമാം കൃപയാല്‍ തിരുഹിതമതിനാല്‍
മഹിതലേ സുതനെ തന്ന-ദേവേശാ:
        തവപാദം കുമ്പിടുന്നേന്‍ 
            2
ആദിമനുഷ്യന്‍ പാപം ചെയ്തതിനാല്‍ 
മേദിനിയില്‍ വസിക്കും മനുജര്‍
യാതനപ്പെട്ടിതു ഹാ!
പാതകം നീക്കാന്‍ പാതകര്‍ കയ്യാല്‍
വേദന ഏറ്റൊരു യേശുവേ -തവ
            3
സ്വന്ത ജനത്താല്‍ തള്ളപ്പെട്ടയ്യോ!
അന്തമില്ലാത്തതാം സ്നേഹഹൃദയം 
വെന്തു നീറിടുന്നിതാ-
സ്വന്ത മനസ്സാല്‍ ക്രൂശിന്മേല്‍ തൂങ്ങി
ചിന്തി തന്‍ തിരുനിണം പാപികള്‍ക്കായ് -തവ
            4
മരണം സഹിച്ച ദൈവത്തിന്‍ പുത്രന്‍
മരണത്തിന്‍ ശക്തിയാല്‍ തോല്ക്കപ്പെടുമോ
മരണത്തെ താന്‍ ജയിച്ചു
തിരുജഡ മുയിര്‍ത്തു മൂന്നാംനാളില്‍തന്‍
തിരുജീവന്‍ തിരികെവന്നു-മഹത്വം -തവ
            5
ലോകാന്ത്യം വരെയ്ക്കും കൂടെ ഉണ്ടെന്നു
വാക്കു തന്നോന്‍ വിശുദ്ധ റൂഹായേ 
വേഗത്തില്‍ അയച്ചു തന്നു
ലോകത്തെ ജയിക്കാന്‍ ആവിയെ തന്നോന്‍
വേഗത്തില്‍ വരും താന്‍ രാജ്യം തന്നില്‍ -തവ
            6
പ്രാണനാഥാ നീ പ്രാണനെ തന്നു
ക്ഷോണിയെവീണ്ടെടുത്ത മാ സ്നേഹം
കാണുന്നു ദോഷിയാം ഞാന്‍ 
താണുവണങ്ങി നമിച്ചിടുന്നടിയാന്‍
പാണിയില്‍ താങ്ങണമേ-കൃപാലോ -തവ| 
'പാടം ഒന്‍റെ വേണം' - എന്ന രീതി
          പല്ലവി
    പാദമെന്യേഗതിമേ-ഇങ്ങി-
    പ്പാരിലില്ല വേറെ യാതൊന്നും
    താവക-പാദം
           1
താതന്‍ വലത്തങ്ങു ദൂതഗണങ്ങളാല്‍
സാദരം പാടിപ്പുകഴ്ത്തിടും തിരു-പാദം
           2
ഘോരമായ്‌ വാരിധി കമ്പംകൊണ്ടീടവേ
പാരിലെന്നോണം സലിലേ നടകൊണ്ട-പാദം
           3
വീശും പരിമളമേറും നറു തൈലം
ആശയോടെ മേരി പൂശിച്ചുംബിച്ച നിന്‍-പാദം
           4
പോക്കറ്റ എന്നുടെ മേല്‍വരും ശിക്ഷയെ
നീക്കിടുവാന്‍ മരക്രൂശുമേന്തിപ്പോയ-പാദം
           5
വാനമതിലിടം മാനവര്‍ക്കേകിടാന്‍
ആണികള്‍ക്കായ്‌ സ്വയം നീട്ടിക്കൊടുത്ത നിന്‍-പാദം
           6
പാദേയണയുവോര്‍ക്കാമോദാല്‍ ദിവ്യപ്ര-
സാദമരുളും ശ്രീയേശുമഹേശാ നിന്‍-പാദം| 
'പൊന്നേശു തമ്പുരാന്‍' - എന്ന രീതി

യേശുമഹേശനെന്‍ പ്രാണനാഥന്‍ ക്രൂശില്‍ 
തൂങ്ങിമരിച്ചോനെന്‍ സങ്കേതമേ 
          1
സാഗരത്തില്‍ തിരമാലപോലെ പല
കാര്യങ്ങളാല്‍ മനതാരിന്നയ്യോ!
പാരം ദുഃഖം കൊണ്ടു നിറഞ്ഞീടുകിലും 
നാകേശ്വരന്‍ എന്‍റെ സങ്കേതമേ.
          2
മുള്ളുകള്‍ക്കുള്ളില്‍ വളര്‍ന്നീടും താമര
പോലെ ഞാന്‍മേവുന്നു മേദിനിയില്‍
ഉള്ളം നുറുങ്ങുന്നു മുള്ളിന്‍മുന കൊണ്ട്
എല്ലാ ദളങ്ങളും കീറിടുന്നു.
          3
സ്നേഹത്തിന്‍ വല്ലഭാ, നല്ല നാരകമേ
നിന്‍റെ നിഴല്‍ക്കീഴെന്താശ്വാസമേ
തേന്‍തുളുമ്പും പഴമെല്ലായ്പോഴുംഭുജി-
ച്ചുല്ലാസത്തോടെ ഞാന്‍ വാണീടുമേ
          4
വാരുറ്റ കാന്തി കലര്‍ന്നുള്ളനിന്‍മുഖ-
ത്തെങ്ങും വടുക്കള്‍ ഞാന്‍ കണ്ടീടുന്നു
മുള്ളുകൊണ്ടിറ്റു വീണുള്ളനിണമങ്ങു
കാണുമ്പോളാശ്വാസം തിങ്ങിടുന്നു.
          5
പട്ടിണിവന്നാലും നഷ്ടങ്ങള്‍ വന്നാലും
വീട്ടുകാരും പുനര്‍ നാട്ടുകാരും 
വിട്ടുവെന്നാകിലും സന്തോഷത്തോടെന്‍റെ
കര്‍ത്താവിന്‍ മാര്‍വില്‍ ഞാന്‍ പാര്‍ത്തീടുമേ
          6
കര്‍ത്താവിനെ പ്രതി എന്തും സഹിക്കുവാന്‍
ശക്തി തരുന്നു ഹാ! ആശ്വാസമേ
രക്തം നിറഞ്ഞുള്ള കൈകൊണ്ടു താങ്ങുന്നു
അപ്പവും വെള്ളവും തന്നീടുന്നു| 
       'എപ്പടിയും പാപികളെ' - എന്ന രീതി
                  പല്ലവി
     എവ്വിധവും പാപികള്‍ക്കരുളുവാനനന്തമോക്ഷം
     ഇവ്വുലകില്‍ വന്നുദിച്ചു ദിവ്യകടാക്ഷം
                 അനുപല്ലവി
     പാരുമതോടു പരവും പാരമനുഗ്രഹങ്ങളും 
     കാരുണ്യമതോടെ നല്കി കാത്തരുളും ദൈവമകന്‍ ...

1. സ്വന്തഛായയില്‍ നരരെ പ്രീതിയായ്‌ ചമച്ചു ഭൂവില്‍
  ചന്തമായ്‌ വാഴാനിരുത്തി ഏദന്‍ പൂങ്കാവില്‍
  തന്തയിന്നാജ്ഞ വെടിഞ്ഞു വഞ്ചകന്നിടം കൊടുത്തു
  ഹന്ത! നാശയോഗ്യരായധഃപതിച്ചാല്‍ സദയം (എവ്വിധവും..)

2. ക്രൂരരാമെജിപ്ത്യര്‍ക്കന്നങ്ങാചരിച്ചധികദാസ്യം
  പാരം കരുണയോടീശന്‍ നല്‍കി സ്വാതന്ത്ര്യം
  ചാരുവനദേശത്തവര്‍ക്കേകിയ ന്യായപ്രമാണം
  ആരുമേ നന്നായനുഷ്‌ഠിക്കായ്കയാല്‍ കാലത്തികവില്‍ (എവ്വിധവും..)

3. അന്തഃശുദ്ധിവിട്ടു ബാഹ്യമാര്‍ഗ്ഗാചാരച്ചട്ടയ്ക്കകം
  അന്തമറിയാതെ വെന്തുനീറി ജനൗഘം
  അന്തരംഗശുദ്ധിയവര്‍ക്കോതി പ്രവാചക വീരര്‍ 
  അന്തര്‍മാലിന്യം വിടുവാനേതുമേ തുനിഞ്ഞില്ല താന്‍ (എവ്വിധവും..)

4. കണ്ണീരുണ്ടന്തഃകരണ ബോധമറ്റനീതി ചെയ്തു
  മണ്ണിലാശയായ്‌ മരണം ചുംബനം ചെയ്തു 
  വിണ്ണിലവര്‍ക്കായിടം ഒരുക്കുവതിന്നായി നാഥന്‍
  ഉണ്ണിയായ് പിറന്നു ചോര ചിന്തിയും ജീവന്‍ വെടിഞ്ഞു (എവ്വിധവും..)| 
      Onward Christian Soldiers
1. ക്രിസ്ത്യ വീരന്മാരേ പോര്‍ക്കു പോകുവിന്‍,
  നോക്കി യേശു നേരേ പിന്‍ ചെന്നീടുവിന്‍
  സേനാനായകന്‍ താന്‍ വൈരി പേയോടെ
  പോരിന്നു പോകുന്നാന്‍ തന്‍ കൊടിയോടെ

    ക്രിസ്ത്യവീരന്മാരേ പോര്‍ക്കു പോകുവിന്‍,
    നോക്കി യേശുനേരേ പിന്‍ ചെന്നീടുവിന്‍

2. യേശുനാമത്തിങ്കല്‍ - ഓടും പേഗണം,
  ക്രിസ്ത്യവീരന്മാരാല്‍ - പിന്‍ ജയം ഗുണം;
  സ്തോത്രം കേള്‍ക്കുന്നേരം - ഞെട്ടും പാതാളം,
  സോദരരെല്ലാരും - ആര്‍പ്പിന്‍ മംഗളം (ക്രിസ്ത്യ..)

3. ദൈവത്തിന്‍ സഭ മാ-സൈന്യം പോലെയാം,
  ശുദ്ധന്മാര്‍ നടന്ന - മാര്‍ഗ്ഗേ പോകും നാം;
  നാം എല്ലാരും ഏക - ദേഹമാകുന്നേ,
  ആശ ആജ്ഞ സ്നേഹം എന്നില്‍ തന്നേ (ക്രിസ്ത്യ..)

4. രാജ്യങ്ങള്‍ ഉയര്‍ന്നു - നാശം ആകും താന്‍,
  വര്‍ദ്ധിച്ചീടും എന്നും - ക്രിസ്ത്യസൈന്യം താന്‍;
  പാതാളത്തിന്‍ വാതില്‍ - ശക്തി കെട്ടുപോം,
  ക്രിസ്തിന്‍ സത്യവാക്കില്‍ - ആശ്രയിക്ക നാം (ക്രിസ്ത്യ..)

5. ഭാഗ്യസേനയോടു - നിങ്ങള്‍ കൂടുവിന്‍,
  ഘോഷശബ്ദത്തോടു - ആര്‍ത്തു പാടുവിന്‍,
  മാനം സ്തോത്രം എന്നും - യേശു രാജനേ,
  ദൂത മര്‍ത്യ വൃന്ദം - പാടട്ടെന്നുമേ (ക്രിസ്ത്യ..)| 
  Stand up for Jesus
        1
നില്പിന്‍ ക്രിസ്തേശുവിന്നായ്‌
  ക്രൂശിന്‍റെ വീരരേ,
പോരില്‍ ധ്വജം മേലായി 
  പിടിപ്പിന്‍ ഭദ്രമേ;
ജയത്തിന്മേല്‍ ജയിപ്പാന്‍
  സൈന്യം നടത്തും താന്‍,
മാറ്റോരെല്ലാം തോറ്റീടും;
  ക്രിസ്തേശു വെന്നീടും.
        2
നില്പിന്‍ ക്രിസ്തേശുവിന്നായ്‌
  വന്‍ കാഹളം കേള്‍പ്പിന്,
ഒരുങ്ങിന്‍ യുദ്ധത്തിന്നായ്‌
  മഹത്വ നാളോര്‍പ്പിന്‍;
തന്‍ സേവകം ചെയ്യും നാം
  പേക്കൂട്ടത്തെ വെല്ലും,
ആപത്തില്‍ ധൈര്യം വേണം
  വീര്യം വെല്ലാന്‍ വീര്യം.
        3
നില്പിന്‍ ക്രിസ്തേശുവിന്നായ്‌
  തന്‍ ശക്തിയിങ്കലും,
നിസ്സാരം മാംസമാം കൈ
  തുനിഞ്ഞു നില്‍ക്കിലും
ദിവ്യായുധങ്ങള്‍ സാരം
  ഉണര്‍ന്നു പ്രാര്‍ത്ഥിപ്പിന്‍;
ജോലിക്കുണ്ടാപല്‍ പാരം
  എന്നോര്‍ത്തുകൊള്ളുവിന്‍.
        4
നില്പിന്‍ ക്രിസ്തേശുവിന്നായ്‌
  ദീര്‍ഘം ചെല്ലാ യുദ്ധം
ഇന്നാളില്‍ പോരിന്‍ വാദം,
  പിന്‍ വീര സംഗീതം;
ജയിക്കുമോര്‍ ഭടന്നും
  ജീവ കിരീടമാം;
മഹത്വ രാജനോടും
  നിത്യം ഭരിച്ചിടാം.| 
           Hold the fort
1. എന്‍റെ തോഴരേ കൊടി കാണ്‍ വീശുന്നാകാശേ-
  എന്‍ സഹായ സേന വരുന്നേ ജയം തന്നെ

     കോട്ട കാപ്പിന്‍ ഞാന്‍ വരുന്നെന്നേശു ചൊല്ലുന്നു,
     കാത്തിടാം നിന്‍ കൃപയാലെന്നുത്തരം ചൊല്‍ക.

2. ശത്രുസൈന്യമേറുന്നു മുന്‍ സാത്താന്‍റെ ചൊല്‍കീഴ്
  ശക്തിമാന്മാര്‍ വീഴുന്നേ ചുറ്റും ഭയത്തിന്‍കീഴ് (കോട്ട..)

3. തേജസ്സിന്‍ ലക്ഷ്യത്തെ കാണ്മിന്‍ കാഹളം കേള്‍പ്പിന്‍,
  സൈന്യനാഥന്‍ നാമത്തില്‍ ജയം രിപുക്കള്‍മേല്‍ (കോട്ട..)

4. ഘോരയുദ്ധം നീണ്ടെന്നാലും കൂട്ടരുണ്ടു ഹേ,
സൈന്യനാഥന്‍ മുന്‍വരുന്നു മോദം കൂട്ടരേ (കോട്ട..)| 
   സൈന്ധവി - ആദിതാളം
         പല്ലവി
തരണമേ പരമ ശരീരി-ആപല്‍
കാലേ തുണ പരോപകാരി
        അനുപല്ലവി
നരകുല ദുരിതാപഹാരി-സ്വര്‍ഗ്ഗ
പുരം യെറുശലേം അധികാരി-ഉടന്‍-(തരണമേ..)
        ചരണങ്ങള്‍ 
           1
സുരനരഗണസേവാ പാത്രാ-ദൈവ
ജനകനൊരുവനായ പുത്രാ
നരനൊരുപിണിയായ ഗാത്രാ യേശു
നായകാ അമേയാ പവിത്രാ ഉടന്‍-(തരണമേ..)
           2
ആധാരം വേറെ എനിക്കാരും-ഇല്ലേ
നീയനുകൂലന്‍ ആയാല്‍ പോരും
വേദാന്തസുഖം ഉടന്‍ ചേരും-എന്‍റെ
വേദനയതുകൊണ്ടു തീരും-ഉടന്‍-(തരണമേ..)
           3
നിത്യം നിത്യവും എന്‍റെ മേലെ-വരു
ന്നെത്രയോ തുന്‍പങ്ങള്‍ തിരപോലെ
അത്രയും നീക്കേണം കൃപയാലെ-ദിവ്യന്‍
ഉത്തമശീലന്‍ ഇമ്മാനുവേലെ-ഉടന്‍-(തരണമേ..)| 
      ഭൈരവി - ആദിതാളം
           പല്ലവി
   യേശുവേ കരുണാസനാ മഹാ-
             ദോഷി ഞാനയ്യോ
   കൃപ തോന്നണമയ്യോ
          ചരണങ്ങള്‍
             1
നീചനാമെന്‍ ദുരിതങ്ങളെ-നോക്കണമിതാ
കൂടെ പാര്‍ക്കണം സദാ
             2
ലോകം ജഡം പിശാചു വളരെ-കേടു ചെയ്യുന്നു
കൃപ തേടുന്നേന്‍ ഇന്നു
             3
കഠിന പാപച്ചുമടു നീക്കും- കരുണയുള്ളവാ
കൃപ തരണം നല്ലവാ
             4
ദുഷ്ടശീലമെന്നില്‍ നിന്നു-വിട്ടകറ്റണം
പുതുസൃഷ്ടിയാക്കണം.
             5
പരിശുദ്ധാത്മാവായ ദൈവം-വന്നു പാര്‍ക്കണം
എന്നെ, എന്നും-കാക്കണം
             6
മരണം വരെയും കരുണയോടെ കാത്തരുളണം
കൃപ തന്നു പോറ്റണം
             7
നിന്‍റെ രാജ്യം തന്നിലെന്നെ-ഓര്‍ത്തു കൊള്ളണം
എന്നും ചേര്‍ത്തുകൊള്ളണം (യേശുവേ..)| 
             ഇംഗ്ലീഷ് - ഏകതാളം
                 പല്ലവി
    ജയം ജയം കൊള്ളും നാം ജയം കൊള്ളും നാം
    യേശുവിന്‍റെ കൊടിക്കീഴില്‍ ജയം കൊള്ളും നാം.
               ചരണങ്ങള്‍
1. നായകനായ്‌ യേശുതന്നെ നടത്തുന്ന സൈന്യം
  മായലോകം പേടിക്കേണ്ട ജയം കൊള്ളും നാം (ജയം ജയം..)

2. സര്‍വലോക സൈന്യങ്ങളെ സാത്താന്‍ കൂട്ടിയാലും
  സ്വര്‍ഗ്ഗനാഥന്‍ ചിരിക്കുന്നു ജയം കൊള്ളും നാം (ജയം ജയം..)

3. കൌശലങ്ങള്‍ തത്വജ്ഞാനം യേശുവിന്നു വേണ്ടാ
  വചനത്തിന്‍ ശക്തി മതി ജയം കൊള്ളും നാം (ജയം ജയം..)

4. ക്രിസ്തന്‍ ക്രൂശിന്‍ രക്തത്താലും നിത്യജീവനാലും
  വിശുദ്ധാത്മ ശക്തിയാലും ജയം കൊള്ളും നാം (ജയം ജയം..)

5. ക്ലേശിക്കേണ്ട ഹല്ലേലൂയാ ദൈവത്തിന്നു സ്തോത്രം
  യേശുകൊണ്ട ജയത്താലെ ജയം കൊള്ളും നാം (ജയം ജയം..)| 
         1
ലോകമാം ഗംഭീരവാരിധിയില്‍
വിശ്വാസക്കപ്പലിലോടിയിട്ട് 
നിത്യവീടൊന്നുണ്ടവിടെയെത്തി
കര്‍ത്തനോടുകൂടെ വിശ്രമിക്കും

യാത്രചെയ്യും ഞാന്‍ ക്രൂശെ നോക്കി
യുദ്ധം ചെയ്യും ഞാന്‍ യേശുവിന്നായ്‌
ജീവന്‍വച്ചീടും രക്ഷകന്നായ്‌
അന്ത്യശ്വാസം വരെയ്ക്കും
         2
കാലം കഴിയുന്നു നാള്‍കള്‍ പോയി
കര്‍ത്തന്‍ വരവു സമീപമായ്‌
മഹത്വനാമത്തെക്കീര്‍ത്തിപ്പാനായ്‌
ശക്തീകരിക്ക നിന്‍ ആത്മാവിനാല്‍ (യാത്ര..)
         3
പൂര്‍വ്വപിതാക്കളാം അപ്പോസ്തലര്‍
ദൂരവേ ദര്‍ശിച്ചീ ഭാഗ്യദേശം
ആകയാല്‍ ചേതമെന്നെണ്ണിലാഭം
അന്യരെന്നെണ്ണിയീ ലോകമിതു (യാത്ര..)
         4
ഞെരുക്കത്തിന്‍ അപ്പം ഞാന്‍ തിന്നെന്നാലും
കഷ്ടത്തിന്‍ കണ്ണുനീര്‍ കുടിച്ചെന്നാലും
ദേഹി ദുഃഖത്താല്‍ ക്ഷയിച്ചെന്നാലും 
എല്ലാം പ്രതികൂലമായെന്നാലും (യാത്ര..)
         5
ജീവന്‍ എന്‍ യേശുവില്‍ അര്‍പ്പിച്ചിട്ട്
അക്കരെ നാട്ടില്‍ ഞാന്‍ എത്തിടുമ്പോള്‍
ശുദ്ധ പളുങ്കിന്‍ കടല്‍ തീരത്തില്‍
യേശുവിന്‍ പൊന്‍മുഖം മുത്തിടും ഞാന്‍ (യാത്ര..)
         6
ലോകത്തിന്‍ ബാലത, കോമളത്വം,
വസ്തുവകകള്‍, പൊന്‍നാണയങ്ങള്‍,
സ്ഥാനങ്ങള്‍, മാനങ്ങള്‍ നശ്വരമാം
മേലുള്ളെറുശലേം നിത്യഗൃഹം (യാത്ര..)| 
   Jesus lover of my soul
1. യേശു ആത്മ സ്നേഹിതാ
  വെള്ളം പൊങ്ങിച്ചേരുമ്പോള്‍
  കാറും കോളും ഏറുമ്പോള്‍
  ഞാന്‍ നിന്‍ മാര്‍വില്‍ ആം അപ്പോള്‍
  ജീവ കോഷ്ഠം ഉള്ളപ്പോള്‍
  എന്നെ നീ ഒളിക്കേണം;
  സ്വര്‍ഗ്ഗയാത്ര തീരുമ്പോള്‍
  എന്നെ നിന്‍ മുന്‍ ചേര്‍ക്കണം

2. മറ്റില്ലേ സങ്കേതവും 
  നീയെന്‍ ആത്മ ആശ്രയം;
  നല്‍കണം എക്കാലവും
  പാലനം ആശ്വാസവും 
  നിന്നില്‍ എന്‍ സര്‍വ്വാശ്രയം
  നീ തന്നെ സഹായവും;
  ആപത്തുള്ള എന്‍ ശിരം
  നീ മറയ്ക്കെന്നേരവും

3. തീര്‍ക്കും നീയെന്‍ ആവശ്യം
  നിന്‍ സമൃദ്ധി ആശ്ചര്യം 
  വീണോന്‍, അന്ധന്‍, ആലസ്യന്‍
  രോഗിക്കും നീ രക്ഷകന്‍
  നീതി ശുദ്ധി നാമിയേ,
  ഞാന്‍ അനീതി മാത്രമേ
  നീ സത്യം കൃപാലുവാം,
  ഞാന്‍ ദുശ്ശീല പാപിയാം

4. എന്‍റെ സര്‍വ ലംഘനം
  മൂടും നിന്‍ കൃപാധനം;
  സൌഖ്യ വെള്ളത്താല്‍ എന്നെ
  ശുദ്ധന്‍ സ്വസ്ഥന്‍ ആക്കിന്നേ
  ജീവന്‍ നല്‍കും നീര്‍ ഊറ്റേ,
  അങ്ങെന്‍ ദാഹം തീര്‍ക്കട്ടെ
  എന്നുള്ളില്‍ നീ ഊറുകേ,
  നിത്യത്തോളം പൊങ്ങുകേ| 
   Lead me, Saviour
1. ഞാന്‍ തെറ്റാതെ യേശുവേ,
    മാര്‍ഗ്ഗം എല്ലാം കാട്ടുകേ;
  നിന്‍ സമീപെ ക്ഷേമമേ,
    സ്നേഹം നിന്നില്‍ കാണുമേ

    യേശു നാഥാ
    ഞാന്‍ തെറ്റാതെ കാക്കുകേ;
    ആയുഷ്ക്കാലം സര്‍വദാ
    പാത നീയേ കാട്ടുകേ 

2. വന്‍ പരീക്ഷാകാലത്തില്‍
    നീയെന്‍ രക്ഷ ലോകത്തില്‍
  ആശ്രയം എന്‍ യേശുവേ
    നിന്‍ കരുണ മാത്രമേ (യേശു..)

3. ജീവന്‍ പോകും നേരവും,
    മോക്ഷെ ചേരും കാലവും,
  സര്‍വ നേരം യേശുവേ,
    പാത നീയേ കാട്ടുകേ (യേശു..)| 
     Near the Cross
1. യേശുവേ നിന്‍ ക്രൂശിങ്കല്‍
    എന്നും ഞാന്‍ വസിക്കും;
  സൌഖ്യം നല്‍കും ഊറ്റു താന്‍
    അങ്ങു നിന്നൊലിക്കും

  ക്രൂശിങ്കല്‍ ക്രൂശിങ്കല്‍
    എന്‍ മഹത്വം എന്നും;
  സ്വര്‍ഗ്ഗനാട്ടില്‍ സ്വസ്ഥം ഞാന്‍
    കണ്ടെത്തും വരെയ്ക്കും

2. ക്രൂശിങ്കല്‍ ദയാലുവാം 
    യേശു എന്നെക്കണ്ടു;
  തന്‍ പ്രകാശം എന്‍ ചുറ്റും
    കാട്ടി രക്ഷ തന്നു (ക്രൂശിങ്കല്‍..)

3. ക്രൂശിന്‍ കാഴ്ചകള്‍ സദാ
    കാട്ടുകേ എന്‍ മുമ്പില്‍
  യാത്രചെയ്യും നാള്‍ക്കുനാള്‍
    തന്‍ നിഴലിന്‍ കീഴില്‍ (ക്രൂശിങ്കല്‍..)

4. ആശയോടെ ക്രൂശിങ്കല്‍
    എന്നും കാത്തിരിക്കും 
  ഇന്‍പനാട്ടില്‍ സ്വസ്ഥം ഞാന്‍
    കണ്ടെത്തും വരെയ്ക്കും (ക്രൂശിങ്കല്‍..)| 
           My hope is built
എന്‍ ആശ യേശുവില്‍ തന്നെ - തന്‍ നീതി രക്തത്തില്‍ മാത്രം
ഞാന്‍ നമ്പില്ലാ മറ്റൊന്നിനെ-എന്‍ യേശുമാത്രം ശരണം

        പാറയാം ക്രിസ്തന്മേല്‍ നില്പേന്‍
        വെറും മണല്‍ മറ്റുള്ളേടം
               2
കാര്‍മേഘങ്ങള്‍ അന്ധകാരം - മറയ്ക്കുമ്പോള്‍ തിരുമുഖം
മാറാത്തതാം തന്‍ കൃപയില്‍-ഉറപ്പോടെന്‍ ആശ്രയമേ (പാറയാം..)
               3
കല്ലോലജാലം പൊങ്ങട്ടെ-നല്ലാശ എന്ന നങ്കൂരം 
ഇട്ടിട്ടുണ്ടു മറയ്ക്കുള്ളില്‍ ഒട്ടും ഭയപ്പെടുന്നില്ല (പാറയാം..)
               4
തന്‍ രക്തം വാക്കുടമ്പടി-എന്‍ താങ്ങായുണ്ടു പ്രളയെ
എന്നത്മനും താനേ തുണ-അന്യാശ്രയങ്ങള്‍ പോയാലും (പാറയാം..)
               5
കാഹളത്തോടെ താന്‍ വന്നു-സിംഹാസനത്തില്‍ ഇരിക്കെ
തന്‍ നീതിമാത്രം ധരിച്ചു-മുന്‍ നില്‍ക്കും ഞാന്‍ കുറ്റം എന്യേ (പാറയാം..)| 
   I will guide thee
        1
സ്വര്‍ണ്ണവാക്കു ദൈവം തന്നു
  ക്ഷീണിച്ച യാത്രികന്നു;
ഭൂവില്‍ നിന്നു സ്വര്‍ഗ്ഗത്തിന്നു
  എന്‍ കണ്‍ നിന്നെ നടത്തും 

ഞാന്‍ നടത്തും ഞാന്‍ നടത്തും
  എന്‍ കണ്‍ നിന്നെ നടത്തും;
ഭൂവില്‍ നിന്നു സ്വര്‍ഗ്ഗത്തിന്നു
  എന്‍ കണ്‍ നിന്നെ നടത്തും
        2
വന്‍ പരീക്ഷാ കാലത്തിങ്കല്‍
  ആശ്രയങ്ങള്‍ പോകുമ്പോള്‍
വാഗ്ദത്തം ഇതോര്‍ത്തുകൊള്‍ക;
  എന്‍ കണ്‍ നിന്നെ നടത്തും (ഞാന്‍..)
        3
നിന്‍റെ ഭൂതകാല ആശ
  നാശമായി പോകുമ്പോള്‍
വാഗ്ദത്തം നീ കാത്തുകൊള്‍ക;
  എന്‍ കണ്‍ നിന്നെ നടത്തും (ഞാന്‍..)
        4
ജീവദേഹം വീഴും കാലെ
ജീവന്‍ പോകും നേരത്തും
നിന്‍ പിതാവിന്‍ ശബ്ദം കേള്‍ക്ക;
എന്‍ കണ്‍ നിന്നെ നടത്തും (ഞാന്‍..)| 
   The Great Physician
1. ഈ ഭൂമിയില്‍ സഞ്ചാരി ഞാന്‍
    അനേക കഷ്ടത്തൂടെ
  കടക്കും സ്വര്‍ഗ്ഗരാജ്യത്തില്‍
    ഇടുക്കു വാതിലൂടെ

  യേശുവേ നിന്‍ സ്നേഹത്താല്‍
    കാക്കുകെന്നെ യുദ്ധത്തില്‍;
  പിന്നെ ഞാന്‍ നിന്‍ ശക്തിയാല്‍
    എത്തും നിന്‍റെ കയ്യില്‍

2. അശക്തന്‍ ഞാന്‍ നടക്കുവാന്‍
    നീയോ ബലത്തിന്‍ പൂര്‍ത്തി;
  തളര്‍ച്ചയേറും ഓടുവാന്‍
    വിറയ്ക്കുമെന്‍റെ മൂര്‍ത്തി (യേശുവേ..)

3. അസഹ്യ കഷ്ട സഞ്ചയം 
    അടുക്കയില്‍ തുണയ്ക്ക;
  കനക്കും ആധി നെഞ്ചകം
    കടക്കിലോ കെടുക്ക (യേശുവേ..)

4. കഠോര ശത്രു സേനകള്‍
    പ്രവാഹിക്കില്‍ തടുക്ക;
  കടുത്ത പാപ ബാധകള്‍
    നിന്‍ ചോരയാല്‍ ഹരിക്ക (യേശുവേ..)

5. പ്രയാണമിങ്ങൊടുങ്ങിയാല്‍ 
    രണങ്ങളില്ല പിന്നെ;
  കരേറ്റുകന്നു പ്രീതിയാല്‍
    യെരുശലെമിലെന്നെ (യേശുവേ..)| 
Guide me, O, Thou Great Jehovah
    8.7.8.7.4.7.
1. നിത്യനായ യഹോവായേ,
    വനലോകത്തില്‍ കൂടെ
  ബലഹീനനായ എന്നെ
    നടത്തി താങ്ങേണമേ;
      സ്വര്‍ഗ്ഗ അപ്പം 
  എനിക്കു തരേണമേ 

2. നിത്യ പാറ തുറന്നിട്ടു
    സൌഖ്യവെള്ളം തരിക;
  അഗ്നിമേഘത്തൂണു കൊണ്ടു
    വഴി എല്ലാം കാണിക്ക,
      ബലവാനേ
  രക്ഷ നീ ആകേണമേ

3. യോര്‍ദ്ദാനെ ഞാന്‍ കടക്കുമ്പോള്‍
    ഭയം എല്ലാം മാറ്റുക
  മരണം നീ ജയിച്ചിട്ടു
    കാനാനില്‍ കൈക്കൊള്ളുക
      നിന്നെ മാത്രം
  ഞാന്‍ എന്നേയ്ക്കും സ്തുതിക്കും| 
                7's
1. രാജ്യത്തിന്‍റെ പുത്രരേ-യോഗ്യസ്തോത്രം പാടുവിന്‍;
  യാത്ര പോകുമ്പോള്‍ തന്നെ-യേശുവിനെ സ്തുതിപ്പിന്‍

2. ദൈവത്തിങ്കലേയ്ക്കു നാം-ആശയോടെ പോകുന്നു;
  മുന്‍ വിശ്വാസികള്‍ എല്ലാം-ഇപ്രകാരം നടന്നു

3. ഭാഗ്യമുള്ള കൂട്ടമേ-ഘോഷിച്ചു ആനന്ദിപ്പിന്‍
  പാപലോകം പോകട്ടെ-സ്വര്‍ഗ്ഗമോക്ഷം ലഭിപ്പാന്‍

4. പേടിക്കേണ്ടാ വേഗനേ-നിങ്ങള്‍ ദൈവത്തെ കാണും;
  യേശുക്രിസ്തു നിങ്ങളെ-ജയത്തോടെ രക്ഷിക്കും

5. വഴി കാണിക്കേണമേ-മനസ്സോടെ ഞങ്ങളും
  പ്രീയമുള്ള യേശുവേ-നിന്നെ അനുസരിക്കും| 
 Safe in the arms of Jesus
1. യേശുവിന്‍ കയ്യില്‍ ചാഞ്ഞും
    മാറോടു ചാരീട്ടും
  സ്നേഹകടാക്ഷം ആഞ്ഞും
    ഈ മനം ആറീടും
  തേജസ്സിന്‍ മേല്‍ കൂടേയും
    തീപ്പളുങ്കാഴിമേല്‍
  തേമ്പാതലയ്ക്കും നാദം
    ദൂതരിന്‍ ഗാനം കേള്‍

  യേശുവിന്‍ കയ്യില്‍ ചാഞ്ഞും
    മാറോടു ചാരീട്ടും,
  സ്നേഹകടാക്ഷം ആഞ്ഞും
    ഈ മനം ആറീടും

2. യേശു ഭുജത്തില്‍ ക്ഷേമം
    ആധി വിഹീനവും,
  ഏശാതു ദോഷ ഹേമം
    ലോക പരീക്ഷയും
  ചേരാതു മനോ വാട്ടം
    പേടി കലക്കവും
  കേഴേണ്ട ഇങ്ങേതാനും
    ശോധന മാത്രവും (യേശുവിന്‍..)

3. യേശു എന്‍റെ സങ്കേതം
    ജീവന്‍ വെടിഞ്ഞു താന്‍
  മാറാത്ത പാറ തന്നില്‍
    ആശ്രയിച്ചീടും ഞാന്‍;
  രാ തീരും നേരത്തോളം
    പൊറുത്തു പാര്‍ക്കുവേന്‍,
  സൂര്യന്‍ ഉദിക്കും നേരം
    പൊന്‍കരകാണുവേന്‍ (യേശുവിന്‍..)| 
 'Saviour like a Shepherd'
       8. 7.
         1
രക്ഷകാ നിന്‍ ആടു ഞങ്ങള്‍
  നീ നടത്തി കാക്കുകേ;
നീ തരേണം ദിവ്യമേച്ചില്‍,
  നീ തൊഴുത്തോരുക്കുകേ 

  യേശുദേവാ യേശുനാഥാ
  വില തീര്‍ത്തോന്‍ നീയാമേ,
  യേശുദേവാ യേശുനാഥാ,
  ഞങ്ങള്‍ നിന്‍റെ സ്വന്തമേ;
         2
സ്നേഹിതന്‍ നീയാക എന്നും,
  പാത കാവല്‍ ചെയ്യുക;
തെറ്റുമ്പോള്‍ തിരക്കി വന്നും,
  രക്ഷ നല്‍കി പാലിക്ക

  യേശുദേവാ യേശുനാഥാ,
  പ്രാര്‍ത്ഥിക്കുമ്പോള്‍ കേള്‍ക്കുകേ;
  യേശുദേവാ യേശുനാഥാ,
  പ്രാര്‍ത്ഥിക്കുമ്പോള്‍ കേള്‍ക്കുകേ;
         3
നീചര്‍ പാപിഷ്ടര്‍ ആയാലും
  ചേര്‍ക്കാം എന്നുരച്ചു നീ;
ശക്തന്‍ നീ കൃപാ ദയാലു
  ശുദ്ധി രക്ഷ നല്‍കും നീ

  യേശുദേവാ യേശുനാഥാ
  നിങ്കലേയ്ക്കു വേഗമേ,
  യേശുദേവാ യേശുനാഥാ
  തിരിക്കേണം ഞങ്ങളെ
         4
വേഗം നിന്‍ പ്രസാദം നേടാന്‍
  ഞങ്ങള്‍ പ്രയത്നിക്കട്ടെ;
ഭാഗ്യകര്‍ത്താ രക്ഷകാ നിന്‍
  സ്നേഹം ഇങ്ങു വാഴട്ടെ,

  യേശുദേവാ യേശുനാഥാ,
  സ്നേഹം കാണിച്ചോന്‍ നീയേ;
  യേശുദേവാ യേശുനാഥാ,
  സ്നേഹിക്കേണം എന്നുമേ.| 
   Lead, kindly Light
    10.4.10.4.10.10.
           1
കൂരിരുളില്‍ എന്‍ സ്നേഹദീപമേ,
        നടത്തുകെ;
പാത കാണാതെ വീടും ദൂരമേ,
        നടത്തുകെ,
കാംക്ഷിക്കുന്നില്ല ദൂരക്കാഴ്ചയെ,
ഓര്‍ അടി മാത്രം എന്‍ മുന്‍ കാട്ടുകേ
           2
എന്‍ ഇഷ്ടം പോലെ ചെയ്തു ഞാന്‍ അയ്യോ
        മുന്‍ നാളിലെ
നിന്നോടു യാചിച്ചില്ല; ഇപ്പോഴോ
        നടത്തുകെ,
ഉല്ലാസം തേടി, ഭീതി പൂണ്ടിട്ടും
ദുര്‍മ്മോഹിയായ്‌; എല്ലാം ക്ഷമിക്കേണം
           3
ഇന്നോളം എന്നെ കാത്തു വന്നു നീ
        ഇനിമേലും
ഘോര വനാന്തരത്തില്‍ കൂടെയും
        നടത്തേണം;
ഇരുട്ടുപോയ്‌ പ്രഭാതവും വരും,
മറഞ്ഞു പോയ പ്രീയനെക്കാണും| 
      O God, our help in ages past
1. മുന്‍ കാലത്തില്‍ സഹായവും-എന്നും പ്രത്യാശയും
  വന്‍കാറ്റില്‍ മാ സങ്കേതവും-നീ തന്നെ ദൈവമേ

2. നിന്‍ ആസനത്തിന്‍ കീഴതില്‍-വിശുദ്ധര്‍ വാസമാം;
  നിന്‍ കയ്യിന്‍ ശക്തി ആപത്തില്‍-ഞങ്ങള്‍ക്കു രക്ഷയാം

3. ഭൂലോകം രൂപമാകും മുന്‍-അനാദി കാലമായ്‌
  സ്വയംഭൂവായ ദൈവം താന്‍-ഭരിക്കും നിത്യമായ്‌

4. സഹസ്ര വര്‍ഷം നിന്‍ കണ്ണില്‍-നാളൊന്നു പോലല്ലോ;
  യുഗങ്ങള്‍ രാത്രി യാമം പോല്‍-കുറഞ്ഞതാണല്ലോ

5. എന്നേയ്ക്കും ഓടും ആറു പോല്‍-കാലം പോയീടുന്നേ;
  മനുഷ്യര്‍ എല്ലാം സ്വപ്നം പോല്‍-പറന്നു പോകുന്നേ

6. മുന്‍ കാലത്തില്‍ സഹായവും-എന്നും പ്രത്യാശയും
  നിത്യത്തോളം സങ്കേതവും-ദേവാ നീയാകേണം| 
       O God of Bethel
1. മുന്‍ ദാസരെ നടത്തിയ-ബെഥെലിന്‍ ദൈവമേ;
  ഇന്നും നിന്‍ ദാസര്‍ ഞങ്ങളെ-നിന്‍ കയ്യാല്‍ പോറ്റുകെ

2. കൃപാസനെ പ്രതിജ്ഞകള്‍-ചെയ്യുന്നു ഞങ്ങളും;
  പിതാക്കന്മാരിന്‍ ദൈവം നീ-ഞങ്ങള്‍ക്കും ആകണം

3. ഓരോ വിഷമ ഘട്ടത്തും-നേര്‍പാത കാട്ടുകേ;
  ആഹാരം വസ്ത്രവും ദിനേ-നല്‍കേണം ദൈവമേ

4. ഈ യാത്ര തീര്‍ന്നു മേല്‍ ലോകേ-ചേര്‍ന്നീടുവോളവും
  നിന്‍ ദിവ്യപക്ഷത്താല്‍ തന്നെ-മറയ്ക്ക ചുറ്റിലും

5. നിന്‍ കയ്യില്‍ നിന്നനുഗ്രഹം-തരേണം നാഥനേ
  നീ തന്നെ സ്വന്ത ദൈവവും-എന്നേയ്ക്കും വീടുമേ| 
             ജാവളി
             പല്ലവി
     നിന്‍റെ ഹിതം പോലെയെന്നെ
     നിത്യം നടത്തീടേണമേ
           അനുപല്ലവി
     എന്‍റെ ഹിതം പോലെ അല്ലേ
     എന്‍ പിതാവേ എന്‍ യഹോവേ (നിന്‍റെ..)
           ചരണങ്ങള്‍
1. ഇന്‍പമുള്ള ജീവിതവും-ഏറെ ധനം മാനങ്ങളും
  തുന്‍പമറ്റ സൌഖ്യങ്ങളും-ചോദിക്കുന്നില്ലേ അടിയാന്‍ (നിന്‍റെ..)

2. നേരു നിരപ്പാം വഴിയോ-നീണ്ട നടയോ കുറുതോ
പാരം കരഞ്ഞോടുന്നതോ-പാരിതിലും ഭാഗ്യങ്ങളോ (നിന്‍റെ..)

3. അന്ധകാരം ഭീതികളോ-അപ്പനേ പ്രകാശങ്ങളോ
  എന്തു നീ കല്പ്പിച്ചീടുന്നോ-എല്ലാം എനിക്കാശീര്‍വാദം (നിന്‍റെ..)

4. ഏതു ഗുണമെന്നറിവാന്‍-ഇല്ല ജ്ഞാനമെന്നില്‍ നാഥാ
  നീ തിരുനാമം നിമിത്തം-നീതിമാര്‍ഗ്ഗത്തില്‍ തിരിച്ചു (നിന്‍റെ..)

5. അഗ്നി മേഘത്തൂണുകളാല്‍-അടിയനെ എന്നും നടത്തി
  അനുദിനം കൂടെ ഇരുന്നു-അപ്പനേ കടാക്ഷിക്കുകേ (നിന്‍റെ..)| 
          ഹിന്തുസ്ഥാന്‍ - ആദിതാളം
                 പല്ലവി
  താ താ താ തിരു അരുള്‍-താ താ താ അടിയനു
               അനുപല്ലവി
  വേദാ താ മനഗുണം-സാമോദം ഇതു ദിനം (താ..)
               ചരണങ്ങള്‍
1. നീ താ വാ നിന്നില്‍ ഭക്തി-നീ താ താ ദാസനു
  ബോധം താ തിരുഹിതം-ചെയ്തീടാന്‍ ഇതു ദിനം (താ..)

2. കാലം പോം അതിനുമുന്‍-താ താ താ തിരു അരുള്‍
  ചേലോടെ തിരുഹിതം ചെയ്തീടാന്‍ ഇതു ദിനം (താ..)

3. മാറ്റേണം മമ ഗുണം-നല്‍കേണം തവ ഗുണം
  പോറ്റേണം അടിയനെ-പൊന്നീശോ ഇതു ദിനം (താ..)

4. നീക്കേണം തടവുകള്‍-മാറ്റേണം അതിജവം
  ചേര്‍ക്കേണം തിരുഭടന്‍-ആക്കേണം അടിയനെ (താ..)| 
1. എന്‍റെ ദൈവം മഹത്വത്തില്‍ ആര്‍ദ്രവാനായി ജീവിക്കുമ്പോള്‍
  സാധു ഞാനീ ക്ഷോണിതന്നില്‍ ക്ലേശിപ്പാന്‍-
  ഏതും കാര്യമില്ലെന്നെന്‍റെ ഉള്ളം ചൊല്ലുന്നു

2. വൈഷമ്യമുള്ളേതു കുന്നും കരകേറി നടകൊള്ളാന്‍
  രക്ഷകനെന്‍ കാലുകള്‍ക്കു് വേഗമായ് തീര്‍ന്നെന്‍
  പാതയില്‍ ഞാന്‍ മാനിനെപ്പോലോടിടും

3. ആരുമെനിക്കില്ലെന്നോ ഞാന്‍ ഏകനായി തീര്‍ന്നുവെന്നോ
  മാനസത്തിലാധിപൂണ്ടു ഖേദിപ്പാന്‍
  സാധു അന്ധനായി തീര്‍‌ന്നിടല്ലേ ദൈവമേ!

4. എന്‍റെ നിത്യ സ്നേഹിതന്മാര്‍ ദൈവദൂതസംഘമത്രേ
  ഇപ്പോളവര്‍ ദൈവമുമ്പില്‍ സേവയാം
  എന്നെ കാവല്‍ ചെയ്തു ശുശ്രൂഷിപ്പാന്‍ വന്നീടും

5. ദുഃഖിതനായ് ഓടിപ്പോയ് ഞാന്‍ മരുഭൂവില്‍ കിടന്നാലും
  എന്നെയോര്‍‌ത്തു ദൈവദൂതര്‍ വന്നീടും
  ഏറ്റം സ്നേഹചൂടോടപ്പവുമായ് വന്നീടും

6. നാളെയെക്കൊണ്ടെന്‍ മനസ്സില്‍ ലവലേശം ഭാരമില്ല
  ഓരോ നാളും ദൈവമെന്നെ പോറ്റുന്നു
  തന്‍റെ കൈകളില്‍ ഞാന്‍ ദിനം തോറും ചാരുന്നു

7. കാക്കകളെ വിചാരിപ്പിന്‍ വിതയില്ല കൊയ്ത്തുമില്ല
  ദൈവം അവയ്ക്കായ് വേണ്ടതേകുന്നു
  ലില്ലി പുഷ്പങ്ങള്‍ക്കുമവന്‍ ശോഭ നല്‍കുന്നു

8. പത്മോസ് ദ്വീപില്‍ ഏകനായ് ഞാന്‍ വസിച്ചാലും ഭയമില്ല
  സ്വര്‍ഗ്ഗം തുറന്നെന്‍റെ പ്രിയന്‍ വന്നീടും
  മഹാദര്‍ശനത്താല്‍ വിവശനായ്ത്തീരും ഞാന്‍

9. ഹാ! മഹേശാ! കരുണേശാ! പൊന്നുതാതാ! നീയെനിക്കായ്
  വേണ്ടതെല്ലാം ദയ തോന്നി നല്‍കുമ്പോള്‍
  എന്‍റെ ദേഹി വൃഥാ കലങ്ങുന്നതെന്തിനായ്? (എന്‍റെ..)| 
          1
സ്നേഹത്തിന്‍ ഇടയനാം യേശുവേ
വഴിയും സത്യവും നീ മാത്രമേ
നിത്യമാം ജീവനും ദൈവപുത്രാ
നീയല്ലാതാരുമില്ലാ-

  യേശുനാഥാ ഞങ്ങള്‍ക്കു നീയല്ലാതാരുമില്ലാ
  യേശുനാഥാ നീയല്ലാതാരുമില്ല
          2
സാധുക്കള്‍ക്കായ് വലഞ്ഞലഞ്ഞതും
ആടുകള്‍ക്കായ്‌ ജീവന്‍ വെടിഞ്ഞതും
പാടുകള്‍ പെട്ടതും ആര്‍നായകാ-
നീയല്ലാതാരുമില്ലാ (യേശു..)
          3
നീക്കിടുവാന്‍ എല്ലാ പാപത്തെയും
പോക്കിടുവാന്‍ സര്‍വ്വ ശാപത്തേയും
കോപാഗ്നിയും കെടുത്തിടാന്‍കര്‍ത്താ
നീയല്ലാതാരുമില്ലാ (യേശു..)
          4
അറിവാന്‍ സ്വര്‍ഗ്ഗപിതാവിനെയും
പ്രാപിപ്പാന്‍ വിശുദ്ധാത്മാവിനെയും
വേറൊരു വഴിയുമില്ല നാഥാ-
നീയല്ലാതാരുമില്ലാ (യേശു..)
          5
സഹിപ്പാന്‍ എന്‍ ബുദ്ധിഹീനതയും
വഹിപ്പാന്‍ എന്‍ എല്ലാ ക്ഷീണതയും
ലാളിപ്പാന്‍ പാലിപ്പാന്‍ ദൈവപുത്രാ
നീയല്ലാതാരുമില്ലാ (യേശു..)
          6
സത്യവിശ്വാസത്തെക്കാത്തീടുവാന്‍
നിത്യം നിന്‍ കീര്‍ത്തിയെ പാടീടുവാന്‍
ഭൃത്യന്മാരില്‍ കൃപ തന്നീടുക
നീയല്ലാതാരുമില്ലാ (യേശു..)
          7
ദൈവമഹത്വത്തില്‍ താന്‍വരുമ്പോള്‍
ജീവകിരീടത്തെ താന്‍ തരുമ്പോള്‍
അപ്പോഴും ഞങ്ങള്‍ പാടീടും നാഥാ
നീയല്ലാതാരുമില്ലാ (യേശു..)| 
     ബിഹാക് - ആദിതാളം
          പല്ലവി
വഞ്ചക നെഞ്ചെന്നില്‍-നിന്നകറ്റിപ്പുതു
നെഞ്ചടിയാനരു-ളേണമേ വേഗമേ ദൈവശുദ്ധാത്മാ
        ചരണങ്ങള്‍
           1
വഞ്ചകപ്പേ കുടി-കൊണ്ടുദിനം പ്രതി
പഞ്ചമാപാതക-ചിന്തയുണ്ടാക്കുന്നാന്‍ (വഞ്ചക..)
           2
കാമം കോപം പക-ഡംഭം ചതിവെന്നില്‍
താമസിക്കാതെ അ-കറ്റുക വല്ലഭാ (വഞ്ചക..)
           3
കള്ളസമാധാനം-തോന്നാതിരിപ്പാനും
ഉള്ളകുറ്റം-തെളിവായിക്കണ്ടീടാനും (വഞ്ചക..)
           4
ജഡമോഹങ്ങള്‍ ജയി-ക്കാതിരിപ്പാനും
അടങ്ങിത്തോറ്റു ന-ശിക്കാതിരിപ്പാനും (വഞ്ചക..)
           5
രക്ഷകന്‍ യേശുവിന്‍ ചിന്തയെന്നില്‍ തന്നു
രക്ഷിച്ചെന്നെ ജനി-പ്പിക്ക നീ വീണ്ടുമേ (വഞ്ചക..)| 
             ഹുശേനി - ആദിതാളം
                  പല്ലവി
  എന്‍ രക്ഷകനാമേശുവേ - എന്നെ ദയയോടു കാത്തു
  എന്നെ ദൈവഭക്തിയില്‍ വളര്‍ത്തി-നന്നാക്കിടുക
                ചരണങ്ങള്‍
1. പാപസമുദ്രത്തിലയ്യോ-പാഴിലുഴന്നീടുന്നയ്യോ
  പാലകാ എന്‍ ചിത്തം ശുദ്ധമാക്കി-പാലിച്ചിടുക

2. കന്മഷ പരിഹാരാര്‍ത്ഥം - ചിന്നിയ തിരു രക്തത്തിന്‍
  കാരുണ്യത്താല്‍ മാം കഴുകി ദേവാ-ശുദ്ധീകരിക്കുക

3. നിന്നാലെ സൌജന്യമായി - സമ്പാദിതമാം രക്ഷയില്‍
  എന്നെയവകാശിയാക്കിക്കൊള്‍ക-കൃപാസ്വരൂപാ

4. വേദപ്രമാണത്തില്‍നിന്നു-വേഗം ജ്ഞാനത്ഭുത കാര്യം
  സാദരം കാണ്മാനെന്‍ കണ്‍കള്‍ നാഥാ-തുറക്കേണമേ

5. വ്യാജ വഴിയില്‍ നിന്നെന്നെ-വേഗം നീയകറ്റി നിന്‍റെ
  വേദപ്രമാണത്തെ കൃപയോടെ-നല്‍കീടേണമേ 

6. മായയെ നോക്കാതവണ്ണം-മമ കണ്‍കള്‍ നീ തിരിച്ചു
  മഹല്‍ഗുരോ നിന്‍ വഴിയിലെന്നെ-നടത്തേണമേ

7. ഭൂലോകവാസം കഴിച്ചു സ്വര്‍ലോകത്തെ ഞാന്‍ പ്രാപിച്ചു-
  കൊള്ളുവാന്‍ വേണ്ടുന്നതെല്ലാമെന്നെ - കാണിക്കേണമേ (എന്‍ രക്ഷകനാമേശുവേ..)| 
  I will sing of my Redeemer
           1
പാടും ഞാന്‍ എന്‍ യേശുപേരില്‍,
  ആശ്ചര്യം തന്‍ സ്നേഹമാം;
പാടും നോവും പൂണ്ടു ക്രൂശില്‍
  ശാപം നീക്കി വീണ്ടു മാം

  പാടും പാടും യേശു പേരില്‍,
  വാങ്ങിച്ചെന്നെ ചോരയാല്‍
  ക്രൂശിന്‍ മുദ്ര ചാര്‍ത്തി മാപ്പില്‍
  താന്‍ വിടീച്ചെന്നെ അതാല്‍
           2
പോയഭാഗ്യം വീണ്ടും നല്‍കാന്‍
  സ്നേഹ കാരുണ്യങ്ങളാല്‍
താന്‍ എന്‍ പാപ ശാന്തിയായാന്‍
  ഈ വിശേഷം പാടും ഞാന്‍ (പാടും പാടും..)
           3
പാടും പ്രിയന്‍ യേശുവേ ഞാന്‍,
  പാപം ചാവും നരകം
ഞാന്‍ വെന്നീടാന്‍ ചെയ്യുന്നേ താന്‍
  ആ ബലം ഞാന്‍ കീര്‍ത്തിക്കും (പാടും പാടും..)
           4
പാടും വീണ്ട യേശുവേ ഞാന്‍
  തന്‍ സ്വര്‍ഗ്ഗീയ സ്നേഹത്താല്‍
ചാവില്‍നിന്നു വാഴ്വില്‍ ചേര്‍ത്താന്‍
  കൂടെ ഞാനും വാഴുവാന്‍ (പാടും പാടും..)| 
  Blessed assurance
         1
നിശ്ചയം യേശു എന്‍റെ സ്വന്തം
ദിവ്യ മഹത്വ അനുഭവം;
രക്ഷിച്ചു എന്നെ വീണ്ടെടുത്തു
ദ്വിജനായ്‌ രക്തത്തില്‍ കുളിച്ചു
                           
  ഇതെന്‍റെ സാക്ഷി എന്‍ ഗീതമേ
  ഈശോയെ വാഴ്ത്തും എന്നെന്നേയ്ക്കും
  ഇതെന്‍റെ സാക്ഷി എന്‍ ഗീതമേ
  ഈശോയെ വാഴ്ത്തും എന്നെന്നേയ്ക്കും
         2
പൂര്‍ണ്ണമാം താഴ്മ ആനന്ദം താന്‍
സന്തോഷകാഴ്ച കാണുന്നേ ഞാന്‍;
ദൂതരിറങ്ങി മേലില്‍ നിന്നു
സ്നേഹത്തിന്‍ ശബ്ദം കേള്‍പ്പിക്കുന്നു (ഇതെന്‍റെ..)
         3
പൂര്‍ണ്ണമാം താഴ്മ സ്വസ്ഥതയും
യേശുവിലെനിക്കാനന്ദവും;
കാത്തിരുന്നു ഞാന്‍ കണ്ണുയര്‍ത്തി
സ്നേഹസമുദ്രേ മുങ്ങിയഹോ (ഇതെന്‍റെ..)| 
   My Jesus, I love Thee
            1
എന്‍ യേശു എന്‍ പ്രീയന്‍ എനിക്കുള്ളോന്‍ നീ
നിന്‍ പേര്‍ക്കു വെടിയുന്നു പാപോല്ലാസം;
എന്‍ കാരുണ്യ വീണ്ടെടുപ്പു രക്ഷനീ
ഞാന്‍ സ്നേഹിച്ചെന്നാകില്‍ - ഇപ്പോളേശുവേ
            2
ഞാന്‍ സ്നേഹിക്കുന്നു നീ മുന്‍ സ്നേഹിച്ചെന്നെ
എന്‍ മോചനം വാങ്ങി നീ കാല്‍വരിയില്‍;
ഞാന്‍ സ്നേഹിക്കുന്നു മുള്‍മുടി ഏറ്റതാല്‍
ഞാന്‍ സ്നേഹിച്ചെന്നാകില്‍ - ഇപ്പോളേശുവേ
            3
ഞാന്‍ സ്നേഹിക്കും ജീവമരണം തന്നില്‍
ഞാന്‍ ജീവിക്കും നാളെന്നും വാഴ്ത്തും നിന്നെ;
എന്‍ ഗാനം അന്ത്യശ്വാസം പോകുമ്പോഴും
ഞാന്‍ സ്നേഹിച്ചെന്നാകില്‍ - ഇപ്പോളേശുവേ
            4
അനന്തപ്രമോദമോടെ സ്വര്‍ഗ്ഗത്തില്‍
വണങ്ങിക്കൊണ്ടാടും നിന്നെ എന്നേയ്ക്കും
ഞാന്‍ പാടീടും മിന്നും മുടി വച്ചങ്ങു
ഞാന്‍ സ്നേഹിച്ചെന്നാകില്‍ - ഇപ്പോളേശുവേ| 
  O Love Divine
      8.8.6.
        1
ആനന്ദ ദൈവസ്നേഹമേ,
നീ എന്‍റെ ഉള്ളില്‍ പൂര്‍ണ്ണമേ
   വാഴുന്നതേതുനാള്‍?
ഈ സ്നേഹ നന്ദി പൂണ്ടിട്ടു
ഞാന്‍ ദാഹിച്ചാലസ്യപ്പെട്ടു
   ചാകുന്നു നാള്‍ക്കുനാള്‍
        2
പാതാളം ചാവും ഇപ്പുറം,
നിന്‍ ശക്തി പോയതപ്പുറം
   ദൈവീക സ്നേഹമേ;
സ്വര്‍ദൂത ശ്രേഷ്ഠ സംഘവും
കണ്ടില്ല നിന്‍ വലിപ്പവും,
   അഗാധ സ്നേഹമേ
        3
ആദ്യന്തം അറ്റ സ്നേഹമേ,
ഗ്രഹിപ്പതും അസാദ്ധ്യമേ
   ഈ അല്പനാം എന്നാല്‍
കാഠിന്യം ഉള്ള എന്‍ നെഞ്ചില്‍
നിന്‍ സ്വന്ത ശക്തി തോന്നുകില്‍
   വിശേഷ ഭാഗ്യമേ| 
  Oh, how He loves!
1. ഏറ്റവും വിശേഷ പ്രീയന്‍
     എന്‍ യേശുവേ;
  മാതാവെക്കാള്‍ ഏറെ പ്രീയന്‍
     എന്‍ യേശുവേ
  വേറെല്ലാരും നീങ്ങിപ്പോകും
  സ്നേഹിച്ചാലും മാറിപ്പോകും
  നിന്‍റെ സ്നേഹം നിത്യം ആകും 
     എന്‍ യേശുവേ

2. നീയെന്‍ പാപ വ്യാധി നീക്കും
     എന്‍ യേശുവേ
  കൈവിടാതെ ആദരിക്കും
     എന്‍ യേശുവേ
  ഇന്നും എന്നും എന്നെ കാക്കും
  നിന്‍രക്ഷാ സന്തോഷം നല്‍കും
  ആപത്തില്‍ ആശ്വാസം ആകും
     എന്‍ യേശുവേ;

3. ധ്യാനിച്ചീടും സര്‍വകാലം
     എന്‍ യേശുവേ;
  സ്നേഹിച്ചീടും ഞാന്‍ ചത്താലും
     എന്‍ യേശുവേ
  ഏതു നാശങ്ങള്‍ വന്നാലും
  വേണ്ട ഭീതി ലേശം പോലും
  നിന്‍റെ സ്നേഹമാം മാ വിശാലം
     എന്‍ യേശുവേ

4. എന്നും ഞാന്‍ കൊണ്ടാടി പാടും
     എന്‍ യേശുവേ;
  ക്ഷീണിച്ചാലും കൈ തന്നീടും
     എന്‍ യേശുവേ
  ബന്ധുവായി നീ നിന്നീടും
  ആഗ്രഹങ്ങളെ നല്‍കീടും
  സ്വര്‍ഗ്ഗനാട്ടില്‍ കൈക്കൊണ്ടീടും
     എന്‍ യേശുവേ| 
 Oh 'twas love.
        1
പാഴായ പാപ ലോകത്തെ
   സ്നേഹിച്ചു മാ പുരാന്‍
രക്ഷണ്യ ശ്രേഷ്ഠ ദാനത്തെ
   എല്ലാരും നേടുവാന്‍

  സ്നേഹമേ! ഹാ സ്നേഹമേ!
  ആശ്ചര്യ സ്നേഹമേ!
  കാല്‍വാരി മേല്‍ രക്ഷിതാവെ
  ക്രൂശിച്ച സ്നേഹമേ!
        2
ഉയിര്‍ത്ത ദൈവജാതനെ
   ഞാന്‍ സ്വന്തം ആക്കുമേ
എന്‍ ത്രാണം തന്‍റെ യാഗമേ
   തന്‍ രക്തം തീര്‍ത്ഥമേ (സ്നേഹമേ..)
        3
ഞാന്‍ പൂര്‍ണ്ണസ്ഥാനേ സ്നേഹത്താല്‍
   എത്തീടും സത്യമേ
പാപാധിഭാര നീക്കത്താല്‍
   ആശ്വാസം നേടുമേ (സ്നേഹമേ..)
        4
സന്തോഷത്തോടെന്‍ യാത്രയാം
   സ്വര്‍ഗ്ഗീയ ഭാഗ്യം ഞാന്‍
മുന്‍കൂട്ടി കാണും, യേശുവാം
  എന്‍ പൂര്‍ണ്ണ സ്നേഹവാന്‍ (സ്നേഹമേ..)
        5
സാത്താന്‍റെ തോല്‍വി പാടണം
   ആഘോഷത്തോടെ നാം
കര്‍ത്താവില്‍ ചാകും ഏവരും
   ജയം കൊണ്ടാടണം (സ്നേഹമേ..)| 
  I am a child of grace.
       8.7.8.7.
          1
ദൈവത്തിന്‍റെ സ്നേഹം മൂലം 
  രക്ഷപ്പെട്ട പാപി ഞാന്‍;
എന്നെപ്പോലെ ആരും ഉണ്ടോ?
  കൃപയുടെ പൈതല്‍ ഞാന്‍ 
          2
പാപത്തിങ്കല്‍ ജനിച്ചവന്‍ 
  ശുദ്ധി ഹീനന്‍ അത്രെ ഞാന്‍;
യേശു എന്നെ സ്നേഹിച്ചല്ലോ,
  കൃപയുടെ പൈതല്‍ ഞാന്‍
          3
യേശുവിന്‍റെ രക്തത്തിങ്കല്‍ 
  സ്നാനം ചെയ്ത പാപി ഞാന്‍;
ഇതിനാലെ പാപം നീങ്ങി
  കൃപയുടെ പൈതല്‍ ഞാന്‍
          4
ശുദ്ധാത്മാവു വാസം ചെയ്‌വാന്‍ 
  ആശപ്പെട്ടു പാര്‍ക്കും ഞാന്‍;
അവന്‍ എന്നെ പൂര്‍ണ്ണന്‍ ആക്കും 
  കൃപയുടെ പൈതല്‍ ഞാന്‍ 
          5
കൃപ, കൃപ, കൃപ എന്നു 
  സ്തുതി പാടും എന്നും ഞാന്‍;
രക്ഷ എല്ലാം കൃപ മൂലം
  കൃപയുടെ പൈതല്‍ ഞാന്‍| 
         'ഈ ഭൂമിയില്‍ സഞ്ചാരി ഞാന്‍'
                എന്ന രീതി
1. എപ്പോഴും ഞാന്‍ സന്തോഷിക്കും-എന്‍ യേശു എന്‍റെ ഗാനം
  എല്ലാടവും ആഘോഷിക്കും-എന്‍ രക്ഷകന്‍റെ ദാനം

        യേശുവേ നീ സ്വര്‍ഗ്ഗത്തില്‍ 
        എന്‍റെ നാമം എഴുതി
        ആരും എടുക്കാത്ത ഈ 
        ഭാഗ്യം എന്‍ സന്തോഷം

2. നിന്‍ രാജ്യത്തിന്‍ ഒരന്യനായ്‌ ഭുവിയിവന്നുഴന്നു
  നീ വന്നതാലെ ധന്യനായ്‌ പ്രവേശനം നീ തന്നു (യേശുവേ..)

3. മഹത്വമുള്ള രക്ഷകാ നീ തന്നെ സ്വര്‍ഗ്ഗ വാതില്‍
  സ്വര്‍ഗീയ ഗീതങ്ങള്‍ ഇതാ ധ്വനിക്കുന്നെന്‍റെ കാതില്‍ (യേശുവേ..)

4. ഈ ലോകത്തില്‍ ഓര്‍ മാനവും-എനിക്കില്ലെങ്കിലെന്ത്?
  സ്വര്‍ഗ്ഗീയ പേരും സ്ഥാനവും-തരും എന്‍ ദിവ്യബന്ധു (യേശുവേ..)

5. തന്‍ ന്യായ തീര്‍പ്പു കേള്‍ക്കുമ്പോള്‍-അനേകര്‍ ഭ്രമിച്ചീടും
  എനിക്കോ യേശുരാജന്‍ ചൊല്‍-നിത്യാനന്ദം നല്‍കീടും (യേശുവേ..)

6. സന്തോഷമേ സന്തോഷമേ എന്‍ ദൈവത്തിനു സ്‌തോത്രം
  എന്‍ ജീവനാമെന്‍ യേശുവേ നീയും സ്തുതിക്കു പാത്രം (യേശുവേ..)| 
     The gift of Christ
1. ക്രിസ്തുവിന്‍റെ ദാനം എത്ര മധുരം
  പൂര്‍ണ്ണ സമാധാനം പൂര്‍ണ്ണ ആനന്ദം
  എത്രയോ വിസ്താരമുള്ളോര്‍ നദിപോല്‍
  അളക്കാനോ ആഴം ഇല്ല ഒരു കോല്‍

     എന്‍റെ അടിസ്ഥാനം അതു ക്രിസ്തുവില്‍
     പൂര്‍ണ്ണ സമാധാനം ഉണ്ടു അവനില്‍

2. പണ്ടു എന്‍റെ പാപം മനസ്സാക്ഷിയെ
  കുത്തി, ഈ വിലാപം തീര്‍ന്നതെങ്ങനെ?
  എന്‍ വിശ്വാസക്കണ്ണു നോക്കി ക്രൂശിന്മേല്‍
  എല്ലാം തീര്‍ത്തു അന്നു എന്‍ ഇമ്മാനുവേല്‍ (എന്‍റെ അടിസ്ഥാനം..)

3. ക്രിസ്തുവിന്‍റെ കയ്യില്‍ മറഞ്ഞിരിക്കെ
  പേയിന്‍ സൂത്രം എന്നില്‍ എല്ലാം വെറുതേ;
  തീര്‍ത്ത ആയുധങ്ങള്‍ എല്ലാം നശിക്കും
  ഇല്ല ചഞ്ചലങ്ങള്‍, ധൈര്യമോ തുലോം (എന്‍റെ അടിസ്ഥാനം..)

4. ഭയം സംശയങ്ങള്‍ തീരെ നീങ്ങുവാന്‍
  എത്ര വാഗ്ദത്തങ്ങള്‍ തന്നിട്ടുണ്ടു താന്‍;
  അതില്‍ ഒരു വള്ളി ഇല്ലാതാകുമോ?
  പോകയില്ലോര്‍ പുള്ളി, അവിശ്വാസം പോം (എന്‍റെ അടിസ്ഥാനം..)

5. ബുദ്ധിമുട്ടു ഖേദം വളരെ വന്നാല്‍
  എനിക്കെന്തു ചേതം? ഞാന്‍ കര്‍ത്താവിന്‍ ആള്‍;
  അവന്‍ എന്‍റെ സ്വന്തം തന്‍റെ രാജ്യവും
  എനിക്കുള്ള അംശം, ആരതെടുക്കും? (എന്‍റെ അടിസ്ഥാനം..)| 
            ജംഗ്ലാ-ഏകതാളം
1. എന്നോടുള്ള നിന്‍ സര്‍വ്വനന്മകള്‍ക്കായി ഞാന്‍
  എന്തുചെയ്യേണ്ടു നിനക്കേശുപരാ!—ഇപ്പോള്‍

2. നന്ദി കൊണ്ടെന്‍റെയുള്ളം നന്നേ നിറയുന്നേ
  സന്നാഹമോടെ സ്തുതി പാടീടുന്നേന്‍—ദേവാ

3. പാപത്തില്‍ നിന്നും എന്നെ കോരിയെടുപ്പാനായ്
  ശാപശിക്ഷകളേറ്റ ദേവാത്മജാ!—മഹാ

4. എന്നെ അന്‍പോടു ദിനംതോറും നടത്തുന്ന
  പൊന്നിടയനനന്തം വന്ദനമെ—എന്‍റെ

5. അന്ത്യംവരെയും എന്നെ കാവല്‍ ചെയ്തീടുവാന്‍
  അന്തികെയുള്ള മഹല്‍ ശക്തി നീയേ—നാഥാ!

6. താതന്‍ സന്നിധിയിലെന്‍-പേര്‍ക്കു സദാ പക്ഷ—
  വാദം ചെയ്യുന്ന മമ ജീവനാഥാ!—പക്ഷ

7. കുറ്റംകൂടാതെയെന്നെ തേജസ്സിന്‍ മുമ്പാകെ
  മുറ്റും നിറുത്താന്‍ കഴിവുള്ളവനെ—എന്നെ

8. മന്നിടത്തിലടിയന്‍ ജീവിക്കും നാളെന്നും
  വന്ദനം ചെയ്യും തിരുനാമത്തിനു—ദേവാ!| 
            ഹിന്തുസ്ഥാന്‍ - ആദിതാളം
                   പല്ലവി
    സ്തുതി സ്തുതി നിനക്കേ-എന്നും ചൊല്ലീടുവേന്‍
    ദോഷച്ചുമടൊഴിച്ചു-രക്ഷ തന്നവനേ

1. ആത്മ വിചാരം ഇല്ലാതെ കിടന്നേന്‍
  അരുളി ഉണര്‍ച്ച ഭവാന്‍-ഹല്ലെലൂയാ ഹല്ലെലൂയാ

2. ശാന്തി ഇല്ലാതെ-ബാധിച്ച മനസ്സില്‍
  തന്നു സന്തോഷം ഭവാന്‍ ഹല്ലെലൂയാ ഹല്ലെലൂയാ

3. ഭ്രമിച്ചു ഞാന്‍ കിടന്നേന്‍-കൃപയോടു നീയേ
  പരമ ശാന്തി കല്പിച്ചു-ഹല്ലെലൂയാ ഹല്ലെലൂയാ

4. നന്ദി സന്തോഷം-ലജ്ജ വിസ്മയവും
  നന്നേ നിറയുന്നുള്ളില്‍-ഹല്ലെലൂയാ ഹല്ലെലൂയാ

5. ഏറെപ്പിഴച്ചു ഞാന്‍-ഏറെ മോചിച്ചു നീ
  എന്നും നിന്നടിമ ഞാന്‍-ഹല്ലെലൂയാ ഹല്ലെലൂയാ (സ്തുതി..)| 
               പല്ലവി
അകത്തും പുറത്തും വേദനയോടു കുരിശില്‍-തൂങ്ങി
അടിയാനെ രക്ഷിച്ച ക്രിസ്തോ നിനക്കെന്നും സ്തോത്രം
              ചരണങ്ങള്‍
1. മഹിമയുള്ള സ്വര്‍ഗ്ഗം വിട്ടു താണു വന്നോനേ-പാപ
  വലയിലടിയാന്‍ കുടുങ്ങി നശിച്ചുപോയേനെ

2. സൂര്യനേക്കാള്‍ ശോഭിതനേ ജഡം ധരിച്ചോനേ-മഹാ
  ദോഷ കുഷ്ഠം പിടിച്ചടിയാന്‍ മരിച്ചുപോയേനെ

3. കോടിദൂത സേവ വിട്ടു തനിച്ചു വന്നോനേ-പേയിന്‍
  കൂടെ നടന്നടിയാന്‍ പടുകുഴിയില്‍ വീണേനെ

4. ഖെറുബുകള്‍ മേലെഴുന്നവന്‍ നീ നടകൊണ്ടെന്നാലെ-കാടു
  കയറി ഞാന്‍ മാ ക്രൂരസാത്താന്നിരയായ്‌ തീര്‍ന്നേനെ

5. മുള്‍മുടി ശിരസ്സില്‍ ധരിച്ചോരു പൊന്നീശോ-തിരു
  മുഖത്തിന്‍ മുന്‍ ഞാന്‍ വീണു നമസ്കാരം ചെയ്യുന്നേന്‍

6. വന്‍ കുരിശു തോളിലേറ്റാനേ നമസ്കാരം-മണ്ണില്‍
  മറിഞ്ഞു വീണു ചതഞ്ഞ മുട്ടോര്‍ത്തും നമസ്കാരം

7. ആണി തുളപ്പാന്‍ തൃക്കൈകളെ വിടര്‍ത്തോനേ-തിരു
  അരുമയുള്ള പാദേ വീണു ബഹു നമസ്കാരം

8. വിരിഞ്ഞു പൊട്ടി കുരുതി ചിന്താന്‍ ഹൃദയം തുറന്നതാല്‍-ബഹു
വിനയ നമസ്കാരം രക്ഷ ചെയ്ത കര്‍ത്താവേ (അകത്തും..)| 
          പന്തുവരാളി-അടതാളചായ്പ്
        'യേശുവിന്നരികില്‍ വാ'-എന്ന രീതി
                  പല്ലവി
      യേശുസന്നിധി മമ ഭാഗ്യം
      ക്ലേശം മാറ്റി മഹാ സന്തോഷം ഏകുന്ന (യേശു..)
                   ചരണങ്ങള്‍
1. ശുദ്ധാത്മാവനുദിനം എന്നുള്ളില്‍ വസിച്ചെന്നെ
  പ്രാര്‍ത്ഥിപ്പാന്‍ പഠിപ്പിക്കുന്നേരമെപ്പോഴും (യേശു..)

2. ദൈവവചനമതില്‍ ധ്യാനിച്ചീടുവാനതി-
  രാവിലെ തന്‍പാദം പ്രാപിക്കുന്നേരം (യേശു..)

3. പാപത്താലശുദ്ധനായ്‌ തീരും സമയമനു-
  താപഹൃദയമോടെ ഞാനണയുമ്പോള്‍ (യേശു..)

4. ലോകചിന്തകളാകും ഭാരച്ചുമടതിനാല്‍
  ആകുലപ്പെട്ടു തളര്‍ന്നീടുന്ന നേരം (യേശു..)

5. ദുഃഖങ്ങള്‍ ഹൃദയത്തെ മുറ്റും തകര്‍ത്തീടുമ്പോള്‍
  ഒക്കെയും സഹിച്ചീടാന്‍ ശക്തി നല്‍കുന്ന (യേശു..)

6. ഏതൊരു സമയമെന്നന്ധതയതുമൂലം
  പാതയറിയാതെ ഞാന്‍ വലയുമ്പോള്‍ (യേശു..)

7. തക്ക സമയമെല്ലാ മുട്ടും പ്രയാസവും തന്‍
  മക്കള്‍ക്കു തീര്‍ത്തു കൊടുത്തീടുന്നോരെന്‍ (യേശു..)

8. ശത്രുവിന്‍ പരീക്ഷയെന്‍ നേരെ വന്നീടുന്നോരു 
  മാത്രയില്‍ ജയം നല്‍കി രക്ഷിച്ചീടുന്ന (യേശു..)

9. മന്നിടമതിലെന്‍റെ കണ്ണടഞ്ഞതിന്‍ശേഷം
  പൊന്നുലോകവാസത്തില്‍ എന്നും എന്നേയ്ക്കും (യേശു..)| 
           പല്ലവി
    യേശുവേ തിരുനാമം എത്ര മധുരം
    ഭൂമിയിലഗതിക്കെന്‍-യേശുവേ
         ചരണങ്ങള്‍
1. ആശ്വാസം യേശു ഭവാന്‍-ആരോഗ്യം രോഗിക്കുള്ളില്‍
  വിശ്വേ ബന്ധു നെയെന്യേ-വേറാരും ഇല്ലേ സ്വാമി (യേശു..)

2. ഖേദം ഒഴിക്കും ഭവാന്‍-ഭീതി അകറ്റും ഭവാന്‍
  താതന്‍ മാതാവും ഭവാന്‍-നിത്യം അടിമയ്ക്കല്ലോ (യേശു..)

3. മന്നാ! മന്നായും ഭവാന്‍-എന്നാചാര്യന്‍ രാജന്‍ നീ
  എന്നും സഖി ജീവന്‍ നീ-എന്‍ ഭാഗ്യവും നീയല്ലോ (യേശു..)

4. സങ്കേതമേ മലയേ-എന്‍ ഖേടയം വഴി നീ
  എന്‍ കര്‍ത്താവേ ഭര്‍ത്താവേ-എന്‍ ജീവനും ഇടയന്‍ (യേശു..)

5. നിക്ഷേപം ലക്ഷ്യം ഭവാന്‍-രക്ഷാസ്ഥലം ശിരസ്സേ
  രക്ഷാകരന്‍ ഗുരുവേ-സാക്ഷി മദ്ധ്യസ്ഥനും നീ (യേശു..)

6. എന്നില്‍ നിന്നെ സ്തുതിപ്പാന്‍-ഒന്നും ത്രാണിയിങ്ങില്ലേ
  നിന്നെ വന്നു കണ്ടെന്നും നന്നേ പാടും അടിയന്‍ (യേശു..)

7. അത്തല്‍ കൂടാതെ കര്‍ത്താ-ചെര്‍ത്തീടേണം അങ്ങെന്നെ
  മൃത്യു പിരിക്കുവോളം-കാത്തീടണമേ പ്രിയന്‍ (യേശു..)

8. നിത്യം അഗതി തിരു-സ്തോത്രം സ്വര്‍ഗ്ഗേ ധ്വനിപ്പാന്‍
  സത്യം വിടാതെ ഓടി-എത്തും തിരു കൃപയാല്‍ (യേശു..)| 
             പല്ലവി
   എന്തതിശയമേ ദൈവത്തിന്‍ സ്നേഹം
   എത്ര മനോഹരമേ-അതു
   ചിന്തയിലടങ്ങാ സിന്ധു സമാനമായ്‌
   സന്തതം കാണുന്നു ഞാന്‍ (എന്തതിശയമേ..)
            ചരണങ്ങള്‍
1. ദൈവമേ നിന്‍ മഹാ സ്നേഹമതിന്‍ വിധം
  ആര്‍ക്കു ചിന്തിച്ചറിയാം-എനി-
  യ്ക്കാവതില്ലേയതിന്‍ ആഴമളന്നീടാന്‍
  എത്ര ബഹുലമത് (എന്തതിശയമേ..)

2. ആയിരമായിരം നാവുകളാലതു
  വര്‍ണ്ണിപ്പതിന്നെളുതോ-പതി
  നായിരത്തിങ്കലൊരംശം ചൊല്ലീടുവാന്‍
  പാരിലസാദ്ധ്യമഹോ (എന്തതിശയമേ..)

3. മോദമെഴും തിരു മാര്‍വ്വിലുല്ലാസമായ്‌
  സന്തതം ചേര്‍ന്നിരുന്ന-ഏക
  ജാതനാമേശുവെ പാതകര്‍ക്കായ്‌ തന്ന
  സ്നേഹമതിശയമേ (എന്തതിശയമേ..)

4. പാപത്താല്‍ നിന്നെ ഞാന്‍ കോപിപ്പിച്ചുള്ളൊരു
  കാലത്തിലും ദയവായ്‌-സ്നേഹ
  വാപിയേ നീയെന്നെ സ്നേഹിച്ചതോര്‍ത്തെന്നില്‍
  ആശ്ചര്യമേറിടുന്നു (എന്തതിശയമേ..)

5. ജീവിതത്തില്‍ പല വീഴ്ചകള്‍ വന്നിട്ടും
  ഒട്ടും നിഷേധിക്കാതെ-എന്നെ
  കേവലം സ്നേഹിച്ചു പാലിച്ചീടും തവ
  സ്നേഹമതുല്യമഹോ (എന്തതിശയമേ..)| 
          ശങ്കരാഭരണം - ആദിതാളം
       'എല്ലാം യേസുവേ' - എന്ന രീതി
                 പല്ലവി
     എല്ലാമേശുവേ, എനിക്കെല്ലാമേശുവേ
               അനുപല്ലവി
     അല്ലലേറുമീയുലകില്‍ സുഖമില്ലല്ലോ
                 ചരണങ്ങള്‍
1. നാഥനും സഹായനും സ്നേഹിതനിടയനും
  നായകനും എനിക്കന്‍പാര്‍ന്ന ജ്ഞാനമണവാളനും (എല്ലാമേശുവേ..)

2. മാതാവും പിതാവുമെന്‍-ബന്ധുമിത്രാദികളും
  സന്തോഷദാതാവാം യേശു-നല്‍കും പൂര്‍ണ്ണഭാഗ്യവും (എല്ലാമേശുവേ..)

3. ആധിയില്‍ ആശ്വാസവും അന്ധകാരേ ജ്യോതിസ്സും
  ആശയില്ലാ രോഗികള്‍ക്കമൂല്യമാം ഔഷധവും (എല്ലാമേശുവേ..)

4. ബോധക പിതാവുമെന്‍ പോക്കിലും വരവിലും
  ആദരവു കാട്ടീടും കൂട്ടാളിയുമെന്‍ തോഴനും (എല്ലാമേശുവേ..)

5. ചൂടും ആഭരണവും, കീര്‍ത്തിയും സമ്പാദ്യവും
  രക്ഷയും തുണയാളിയും-എന്‍പ്രിയ മദ്ധ്യസ്ഥനും (എല്ലാമേശുവേ..)

6. വാനജീവ അപ്പവും ജീവനുമെന്‍ കാവലും
  ഞാനഗീതമുല്ലാസവും സ്വര്‍ലോകെ ആനന്ദവും (എല്ലാമേശുവേ..)| 
              സുരാജ് - ആദിതാളം
                  പല്ലവി
    നീയല്ലോ ഞങ്ങള്‍ക്കുള്ള ദിവ്യസമ്പത്തേശുവേ
    നീയല്ലാതില്ല ഭൂവില്‍ ആഗ്രഹിപ്പാനാരുമേ (നീയല്ലോ..)
                ചരണങ്ങള്‍
1. നീയല്ലോ ഞങ്ങള്‍ക്കായി മന്നിടത്തില്‍ വന്നതും
  നീചരാം ഞങ്ങളുടെ പാപമെല്ലാമേറ്റതും (നീയല്ലോ..)

2. കാല്‍വരി മലമുകളേറി നീ ഞങ്ങള്‍ക്കായി
  കാല്‍കരം ചേര്‍ന്നു തൂങ്ങി മരിച്ചുയിരേകിയ (നീയല്ലോ..)

3. അന്നന്നു ഞങ്ങള്‍ക്കുള്ളതെല്ലാം തന്നു പോറ്റുന്നോന്‍
  ഇന്നുമെന്നും കൂടെയുണ്ടെന്നുള്ള വാക്കു തന്നവന്‍ (നീയല്ലോ..)

4. ജനകനുടെ വലമമര്‍ന്നു നീ ഞങ്ങള്‍ക്കായ്‌
  ദിനംപ്രതി പക്ഷവാദം ചെയ്തു ജീവിച്ചീടുന്ന (നീയല്ലോ..)

5. ലോകത്തില്‍ ഞങ്ങള്‍ക്കുള്ളതെല്ലാം നഷ്ടമാകിലും
  ലോകക്കാര്‍ നിത്യം ദുഷിച്ചീടിലും പൊന്നേശുവേ (നീയല്ലോ..)

6. നിത്യ ജീവമൊഴികള്‍ നിന്നിലുണ്ടു പരനേ
  നിന്നെ വിട്ടിട്ടടിയങ്ങള്‍ എങ്ങുപോയി വസിക്കും (നീയല്ലോ..)| 
               പല്ലവി
        നിന്‍ തിരുമുഖശോഭയെ
        ദിനംതോറും മേ കാണേണമേ
             ചരണങ്ങള്‍
1. യേശുവേ നിന്‍ തങ്കമുഖം
  ആശ ദാസനേകുമേ            ദിനംതോറും-മേ

2. കണ്ടിടുമ്പോളുണ്ടെനിക്കു
  വേണ്ടുവോളമാശ്രയം          ദിനംതോറും-മേ

3. എന്നിലുണര്‍വ്വുണ്ടഹോ നിന്‍
  കണ്ണില്‍ നോക്കുന്നുടനേ         ദിനംതോറും-മേ

4. യേശു ജീവിക്കുന്നതാല്‍ ഈ
  ദാസന്‍ ജീവിച്ചീടുമേ           ദിനംതോറും-മേ

5. ശക്തി എന്നില്‍ പെരുകുന്നു നിന്‍
  ശക്തിയേറുമാവിയാല്‍          ദിനംതോറും-മേ

6. ഉള്ളമെന്നില്‍ ജ്വലിച്ചീടും നിന്‍
  ഉള്ളിന്‍ സ്നേഹമോര്‍ത്തങ്ങു     ദിനംതോറും-മേ

7. പാപസ്നേഹം പരിത്യജിപ്പാന്‍
  പാപനാശ നാഥനേ             ദിനംതോറും-മേ

8. ദൈവ സ്നേഹം പെരുകിടുവാന്‍
  ദൈവദാനമേകുക              ദിനംതോറും-മേ

9. തേജോമയനാം നിന്‍ ശോഭ
  തേജസ്സോടു താ ദേവാ          ദിനംതോറും-മേ| 
    കര്‍ണ്ണാടകം - ധനാശി
        ഏകതാളം
          1
യേശുവേ നിന്‍റെ രൂപമീയെന്‍റെ 
കണ്ണുകള്‍ക്കെത്ര സൗന്ദര്യം
ശിഷ്യനാകുന്ന എന്നെയും നിന്നെ
പ്പോലെയാക്കണം മുഴുവന്‍
          2
സ്നേഹമാം നിന്നെക്കണ്ടവന്‍ - പിന്നെ
സ്നേഹിക്കാതെ ജീവിക്കുമോ
ദഹിപ്പിക്കേണം എന്നെ അശേഷം
സ്നേഹം നല്‍കണം എന്‍പ്രഭോ
          3
ദീനക്കാരെയും ഹീനന്മാരെയും
ആശ്വസിപ്പിപ്പാന്‍ വന്നോനേ
ആനന്ദത്തോടെ ഞാന്‍ നിന്നെപ്പോലെ
കാരുണ്യം ചെയ്‌വാന്‍ നല്‍കുകേ
          4
ദാസനെപ്പോലെ സേവയെച്ചെയ്ത
ദൈവത്തില്‍ ഏകജാതനേ
വാസം ചെയ്യണം ഈ നിന്‍ വിനയം
എന്‍റെ ഉള്ളിലും നാഥനേ
          5
പാപികളുടെ വിപരീതത്തെ
എല്ലാം സഹിച്ച കുഞ്ഞാടേ!
കോപിപ്പാനല്ല ക്ഷമിപ്പാനുള്ള
ശക്തി എനിക്കും നല്‍കുകേ
          6
തന്‍റെ പിതാവിന്‍ ഹിതമെപ്പോഴും
മോദമോടുടന്‍ ചെയ്തോനേ
എന്‍റെ ഇഷ്ടവും ദൈവ ഇഷ്ടത്തി-
ന്നനുരൂപമാക്കണമേ
          7
തിരുവെഴുത്തു ശൈശവം തൊട്ടു
സ്നേഹിച്ചാരാഞ്ഞ യേശുവേ
ഗുരു നീ തന്നെ വചനം നന്നേ
ഗ്രഹിപ്പിക്ക നിന്‍ ശിഷ്യനെ
          8
രാത്രി മുഴുവന്‍ പ്രാര്‍ത്ഥിപ്പാനായു-
ണര്‍ന്നിരുന്ന എന്‍ യേശുവേ
പ്രാര്‍ത്ഥിപ്പാനായും ഉണരാനായും
ശക്തി തരേണം എന്നുമേ
          9
[ലോക സ്ഥാനവും സാത്താന്‍ മാനവും
വെറുത്ത ദൈവ ജാതനേ
ഏകമാം മനം തന്നിട്ടെന്‍ ധനം
ദൈവം താന്‍ എന്നോര്‍പ്പിക്കുകേ]
          10
കൗശലങ്ങളും ഉപായങ്ങളും
പകെക്കും സത്യരാജാവേ
ശിശുവിന്നുള്ള പരമാര്‍ത്ഥത
എന്നിലും നിത്യം കാക്കുകേ
          11
[ഇഹ ലോകത്തില്‍ ചിന്തകള്‍ ലേശം
ഏശാഞ്ഞാശ്രിത വല്‍സലാ
മഹല്‍ ശക്തിയാം നിന്‍ ദൈവാശ്രയം
കൊണ്ടെന്നുള്ളം ഉറപ്പിക്കുക]
          12
മനുഷ്യരിലും ദൂതന്മാരിലും അതി
സുന്ദരനായോനേ
അനുദിനം നിന്‍ ദിവ്യ സൗന്ദര്യം
എന്നാമോദമാകേണമേ| 
1. കര്‍ത്താവേ നിന്‍ രൂപം എനിക്കെല്ലായ്പോഴും സന്തോഷമേ
  സ്വര്‍ഗ്ഗത്തിലും ഭൂമിയിലും ഇതുപോലില്ലോര്‍-രൂപം വേറെ

2. അരക്കാശിനും മുതലില്ലാതെ-തല ചായ്പാനും സ്ഥലമില്ലാതെ
  മുപ്പത്തിമൂന്നരക്കൊല്ലം പാര്‍ത്തലത്തില്‍-പാര്‍ത്തല്ലോ നീ

3. ജന്മസ്ഥലം വഴിയമ്പലം ശയ്യാഗൃഹം പുല്‍ക്കൂടാക്കി
  വഴിയാധാര ജീവിയായ്‌ നീ ഭൂലോകത്തെ സന്ദര്‍ശിച്ചു

4. എല്ലാവര്‍ക്കും നന്മ ചെയ്‌വാന്‍-എല്ലായ്പോഴും സഞ്ചരിച്ചു
  എല്ലാടത്തും ദൈവസ്നേഹം-വെളിവാക്കി നീ മരണത്തോളം

5. ദുഷ്ടന്മാരെ രക്ഷിപ്പാനും ദോഷം കൂടാതാക്കീടാനും
  രക്ഷിതാവായ്‌ ഇക്ഷിതിയില്‍-കാണപ്പെട്ട ദൈവം നീയേ

6. ക്രൂശിന്മേല്‍ നീ കൈകാല്‍കളില്‍-ആണി ഏറ്റു കരയുന്നേരം
  നരകത്തിന്‍റെ തിരമാലയില്‍-നിന്നെല്ലാരേം രക്ഷിച്ചു നീ

7. മൂന്നാം നാളില്‍ കല്ലറയില്‍-നിന്നുത്ഥാനം ചെയ്തതിനാല്‍
  മരണത്തിന്‍റെ പരിതാപങ്ങള്‍ എന്നെന്നേക്കും നീങ്ങിപ്പോയി| 
   'ആശിഷമാരിയുണ്ടാകും'
       എന്ന രീതി
1. എന്നെ സൃഷ്ടിച്ചു മാദൈവം
  അന്നവസ്ത്രാദി നല്‍കി
  ഇന്നെയോളം മുദാ കാത്തു
  നന്നായ്‌ പാലിച്ചതു ഞാന്‍

     മിണ്ടാതെ പാര്‍ത്താല്‍
     ഉണ്ടു ഖേദം പരന്നു
     രണ്ടില്ല പക്ഷം ഞാന്‍ ഇന്നു
     കൊണ്ടാടും അത്യുച്ചത്തില്‍

2. കൂടുവിട്ടോടിയോരേഴ 
  ആടാകും എന്നെ യേശു
  തേടിപ്പിടിച്ചു രക്ഷിച്ചെന്‍
  പേടിയെ തീര്‍ത്തതു ഞാന്‍ (മിണ്ടാതെ..)

3. പാപമാം ചേറ്റില്‍ ഞാന്‍ വീണു
  താപപ്പെട്ടേന്‍ ഏറെ നാള്‍
  കോപത്തിന്‍ പുത്രനായോരെന്‍
  ശാപത്തെ തീര്‍ത്തതു ഞാന്‍ (മിണ്ടാതെ..)

4. പാറമേല്‍ എന്നെ-നിര്‍ത്തി തന്‍
  കൂറുള്ള കൈകളാല്‍ എന്‍
  വിറയല്‍ പോക്കി എന്‍ പാദം 
  നേരെ ആക്കിയതു ഞാന്‍ (മിണ്ടാതെ..)

5. ക്രൂശില്‍ എന്‍ പേര്‍ക്കായെന്‍ യേശു
  ക്ലേശവും നിന്ദകളും
  മാശാപമൃത്യുവും ഏറ്റെന്‍
  പാശം അറുത്തതു ഞാന്‍ (മിണ്ടാതെ..)

6. യേശുവിന്‍ സ്നേഹമാധുര്യം
  ലേശം അറിഞ്ഞിടാത്ത
  ജാതികള്‍ മദ്ധ്യേയും എന്‍റെ
  സ്വജാതി ആയോരോടും (മിണ്ടാതെ..)| 
              പല്ലവി
      ആനന്ദമുണ്ടെനിക്കാനന്ദമുണ്ടെനി-
      ക്കേശു മഹാരാജ സന്നിധിയില്‍
             ചരണങ്ങള്‍
1. ലോകം എനിക്കൊട്ടും ശാശ്വതമല്ലെന്നെന്‍
  സ്നേഹം നിറഞ്ഞേശു ചൊല്ലീട്ടുണ്ട്
  സ്വര്‍ലോക നാട്ടുകാര്‍ക്കിക്ഷിതിയില്‍ പല
  കഷ്ട സങ്കടങ്ങള്‍ വന്നീടുന്നു (ആനന്ദ..)

2. കര്‍ത്താവെ നീ എന്‍റെ സങ്കേതമാകയാല്‍
  ഉള്ളില്‍ മനഃക്ലേശം ലേശമില്ല
  വിശ്വാസക്കപ്പലില്‍ സ്വര്‍ല്ലോകം ചേരുവാന്‍
  ചുക്കാന്‍ പിടിക്കണേ പൊന്നു നാഥാ (ആനന്ദ..)

3. കൂടാര വാസികളാകും നമുക്കിങ്ങു
  വീടെന്നോ നാടെന്നോ ചൊല്‍വാനെന്ത്?
  കൈകളാല്‍ തീര്‍ക്കാത്ത വീടൊന്നു താതന്‍ താന്‍
  മേലെ നമുക്കായി വെച്ചിട്ടുണ്ട് (ആനന്ദ..)

4. ഭാരം പ്രയാസങ്ങളേറും വനദേശ-
  ത്താകുലം ആത്മാവില്‍ വന്നീടുകില്‍
  പാരം കരുണയുള്ളീശന്‍ നമുക്കായി-
  ട്ടേറ്റം കൃപ നല്‍കി പാലിച്ചീടും (ആനന്ദ..)

5. കര്‍ത്താവേ നീ വേഗം വന്നീടണേ ഞങ്ങള്‍-
  ക്കോര്‍ത്താല്‍ ഇക്ഷോണിയില്‍ മഹാ ദുഃഖം
  എന്നാലും നിന്‍മുഖ ശോഭയതിന്‍ മൂലം
  സന്തോഷ കാന്തി പൂണ്ടാനന്ദിക്കും (ആനന്ദ..)| 
             കമാശ്-ആദിതാളം
                പല്ലവി
     സ്നേഹമത്രേ ശ്രേഷ്ഠം! സഹോദര-
     സ്നേഹമത്രേ ശ്രേഷ്ഠം!
               ചരണങ്ങള്‍
1. മഹിതമാം ജ്ഞാനം-മഹത്വപ്രത്യാശ,
  മഹിയില്‍ വിശ്വാസം എന്നിവയെക്കാള്‍ (സ്നേഹമത്രേ..)

2. പല പല ഭാഷകള്‍-പഠിച്ചിരുന്നാലും
  കല കലെന്നാര്‍ക്കും കൈത്താളമല്ലോ (സ്നേഹമത്രേ..)

3. ഉള്ളതെല്ലാം ഞാന്‍ ധര്‍മ്മം ചെയ്താലും
  ഇല്ലെന്നില്‍ സ്നേഹ-മെങ്കില്‍ ഫലമുണ്ടോ (സ്നേഹമത്രേ..)

4. തുനിവോടെന്‍ ദേഹം-ചുടാന്‍ കൊടുത്താലും
  അനിശമന്‍പില്ലാ-ഞ്ഞാല്‍ ഫലമില്ലേ (സ്നേഹമത്രേ..)

5. ദയ, സമാധാനം-സകല സല്‍ഗുണവും
  ജയകര സത്യം-സഹിഷ്ണുതയുമുള്ള (സ്നേഹമത്രേ..)

6. നിഗളം, അസൂയ, നേരുകേടായ
  പകയുമന്യായ-പ്പാപവും ചെയ്യാ (സ്നേഹമത്രേ..)

7. ദ്വേഷവും, ദോഷ-വിചാരവുമില്ല;
  നാശമില്ലേതും-ദോഷം ചെയ്കില്ല (സ്നേഹമത്രേ..)

8. സകലവും സഹിക്കും-സതതം വിശ്വസിക്കും,
  അഖിലനന്മയുമാ-ര്‍ന്നതുലമുല്ലസിക്കും (സ്നേഹമത്രേ..)| 
              തോടി-ആദിതാളം
      'യേശുമഹേശനെ ഞാന്‍' - എന്ന രീതി
                 പല്ലവി
        സോദരരൈക്യതയില്‍-വസിപ്പതു
        മോദമഹോ സതതം
               ചരണങ്ങള്‍
1. എത്ര നന്മയതു-എത്ര സന്തോഷമേ
  എത്ര മഹാനന്ദമേ-സഹോദരര്‍ 
  സ്നേഹമായ്‌ മേവതഹോ! (സോദര..)

2. മേദിനിയില്‍ ബലം-സോദരങ്ങള്‍ക്കഹോ!
  സാദരമൈക്യതയില്‍-വസിപ്പതു
  മോദമോടെ പ്രിയമായ്‌ (സോദര..)

3. ആരോന്‍ ശിരസ്സതില്‍-വീഴ്ത്തിയതാം തൈലം
  ഊറിത്തന്നങ്കിയിന്‍-വക്കോളവും
  വ്യാപിച്ചീടുന്നതുപോല്‍ (സോദര..)

4. പര്‍വതാഗ്രങ്ങളില്‍-വീണൊഴുകീടുന്ന 
  മഞ്ഞുപോലൈക്യതയും-ക്രിസ്തേശുവില്‍
  നിന്നൊഴുകുന്നു സദാ (സോദര..)

5. ഐക്യതയുള്ളിടത്തേകുന്നു കര്‍ത്തനും
  ഭാഗ്യകരങ്ങളാകും-വരങ്ങളെ
  മാരിസമം സതതം (സോദര..)| 
    'പകലിലും പ്രഭാരാജ്യത്തെ'-എന്ന രീതി
1. സ്നേഹിച്ചീടും ഞാന്‍ എന്നും നിന്നെ!
  എന്നെ സ്നേഹിച്ച എന്‍ യേശുവേ!
  സ്നേഹിപ്പാന്‍ നീയല്ലാതിങ്ങില്ലേ!
  ഇങ്ങുമെങ്ങും എന്‍ സ്നേഹം നീയേ

     സ്നേഹിക്കും ഞാന്‍ നിന്നെ!
     എല്ലാറ്റിനെക്കാളും യേശുവേ!
     സ്നേഹിക്കും ഞാന്‍ നിന്നെ
     എന്‍ ജീവനെക്കാളും യേശുവെ!

2. സ്നേഹിച്ചീടും! ഞാന്‍ ജീവിപ്പോളം!
  സ്നേഹിക്കും! ജീവന്‍ പിരിഞ്ഞാലും!
  സ്നേഹിക്കും! നിന്‍ കൃപയ്ക്കായെന്നും
  സ്നേഹിക്കും! ഞാന്‍! നിന്‍ സ്നേഹത്തിനും (സ്നേഹിക്കും..)

3. നീ എന്നെ സ്നേഹിച്ചതുപോലെ
  മറ്റാരും സ്നേഹിച്ചില്ല എന്നെ!
  നിന്‍ ജീവനേയും നീ തന്നെന്നെ
  സ്നേഹിച്ചതിന്‍ മഹാ ആഴമേ! (സ്നേഹിക്കും..)

4. എന്നേശുവിന്‍ സ്നേഹത്തെ വിട്ടു
  മാറ്റുന്നതിനാര്‍ക്കു കൂടിടും?
  ജീവന്‍ മരണം എന്താകട്ടെ
  എന്‍ രക്ഷകനെ ഞാന്‍ സ്നേഹിക്കും! (സ്നേഹിക്കും..)

5. അങ്ങു ഞാന്‍ വന്നു ചേരും വരെ
  നിന്‍ കൃപ തന്നു നിന്‍ സ്നേഹത്തെ
  എപ്പോഴും ധ്യാനിച്ചു യേശുവേ!
  നിത്യവും സ്നേഹിച്ചു ജീവിക്കും! (സ്നേഹിക്കും..)| 
         1
വീണ്ടും പാടിക്കൊണ്ടാടുവിന്‍
  യേശുവിന്‍ വാക്യങ്ങള്‍;
സാരം തോന്നുവാന്‍ പാടുവിന്‍
  അത്ഭുത വാക്യങ്ങള്‍;
ജീവന്‍ നല്‍കും വാക്യം
  നല്‍ വിശ്വാസയോഗ്യം

  മാരസമേ അത്ഭുതമേ
  സ്നേഹസമ്പൂര്‍ണ്ണമേ
         2
മാനുഷര്‍ക്കുയിര്‍ നല്‍കുമേ
  യേശുവിന്‍ വാക്യങ്ങള്‍;
പാപിയെ വിളിച്ചീടുന്നേ
  അത്ഭുത വാക്യങ്ങള്‍,
ആത്മത്രാണം ദാനം
  സ്വര്‍ഗ്ഗഭാഗ്യം ദാനം (മാരസമേ..)
         3
പാരെങ്ങും മുഴങ്ങീടുന്നേ
  യേശുവിന്‍ വാക്യങ്ങള്‍;
പാപമോചനം നല്‍കുന്നേ
  അത്ഭുത വാക്യങ്ങള്‍;
യേശുനാഥാ ഇന്നേ
  മോചിക്കേണം എന്നെ (മാരസമേ..)| 
  Jesus saves, Jesus saves
         1
ഹാ! സന്തോഷ വാക്യമേ,
  യേശുവേ രക്ഷകന്‍;
എങ്ങും ഘോഷിക്കേണമേ
  യേശുവേ രക്ഷകന്‍
  നാടുതോറും കീര്‍ത്തിപ്പിന്‍,
  നാഥന്‍ ചൊന്നതോര്‍മ്മിപ്പിന്‍,
  ആര്‍ത്തെങ്ങും പ്രസ്താവിപ്പിന്‍;
  യേശുവേ രക്ഷകന്‍.
         2
കപ്പല്‍ ഓട്ടി ചൊല്ലുവിന്‍,
  യേശുവേ രക്ഷകന്‍;
പാപികള്‍ക്കു ചൊല്ലുവിന്‍
  യേശുവേ രക്ഷകന്‍
  ദ്വീപുതോറും പാടുവിന്‍
  തീരംതോറും പാടുവിന്‍
ഏറെ ഗീതം പാടുവിന്‍
  യേശുവേ രക്ഷകന്‍.
         3
പോരിന്‍സ്ഥാനം കേള്‍ക്കണം
  യേശുവേ രക്ഷകന്‍;
താന്‍ വാണീടും കാരണം
  യേശുവേ രക്ഷകന്‍.
ഭീതിയേറും കാലത്തും,
പ്രാണന്‍പോകും നേരത്തും
കല്ലറയ്ക്കു ചാരത്തും,
  യേശുവേ രക്ഷകന്‍.
         4
വായുമാര്‍ഗ്ഗം കേള്‍ക്കട്ടെ,
  യേശുവേ രക്ഷകന്‍;
ജാതികള്‍ കൊണ്ടാടട്ടെ
  യേശുവേ രക്ഷകന്‍.
ദാനമായി വന്നല്ലോ
ദാരിദ്ര്യപ്പെട്ടോര്‍ക്കെല്ലാം
ദൈവം രക്ഷ ആയല്ലോ,
  യേശുവേ രക്ഷകന്‍.| 
1. വിശ്വാസികളേ! വിശ്വാസികളേ!
  ഉയര്‍ത്തീടുവിന്‍ ജയത്തിന്‍ കൊടികള്‍
  എക്കാളം എക്കാളം ധ്വനിപ്പാന്‍ കാലമായ്‌
  മല്‍പ്രിയന്‍ വരുന്നു-മല്‍പ്രിയന്‍ വരുന്നു (വിശ്വാസികളേ..)

2. നിരന്നീടുവിന്‍-നിരന്നീടുവിന്‍
  പോര്‍ വീരരായ നാം സുധീരരായ നാം
  ധരിപ്പിന്‍ ധരിപ്പിന്‍-സര്‍വ്വായുധ വര്‍ഗ്ഗം
  ആത്മാവില്‍ ധരിപ്പിന്‍-ആത്മാവില്‍ ധരിപ്പിന്‍ (വിശ്വാസികളേ..)

3. സത്യം കെട്ടുവിന്‍ സത്യം കെട്ടുവിന്‍
  അരയ്ക്കു കെട്ടുവിന്‍ കവചം ധരിപ്പിന്‍
  രക്ഷയാം രക്ഷയാം ശിരസ്ത്രം ധരിപ്പിന്‍
  ആത്മാവില്‍ ധരിപ്പിന്‍ ആത്മാവില്‍ ധരിപ്പിന്‍ (വിശ്വാസികളേ..)

4. സമാധാനമാം സമാധാനമാം
  സുവിശേഷം ധരിപ്പിന്‍ കാലിനു ധരിപ്പിന്‍
  എല്ലാറ്റിനും മീതെ തീ അമ്പെക്കെടുപ്പിന്‍-
  തീ അമ്പെക്കെടുപ്പിന്‍ തീ അമ്പെക്കെടുപ്പിന്‍ (വിശ്വാസികളേ..)

5. പോരാട്ടമുള്ളത് പോരാട്ടമുള്ളത്
  ഈ ലോകരോടല്ല ജഡീകരോടല്ല
  സ്വര്‍ലോക സ്വര്‍ലോക ദുഷ്ടാത്മ സേനയില്‍
  ദുഷ്ടാത്മ സേനയില്‍ ദുഷ്ടാത്മ സേനയില്‍ (വിശ്വാസികളേ..)

6. ക്ഷീണം തീര്‍ന്നുപോം-ക്ഷീണം തീര്‍ന്നുപോം
  ഭാരങ്ങള്‍ തീര്‍ന്നുപോം മല്‍പ്രിയന്‍ വരുമ്പോള്‍
  ആനന്ദം ആനന്ദം നിത്യാനന്ദമുണ്ട്
  ജയം നമുക്കുണ്ട് ജയം നമുക്കുണ്ട് (വിശ്വാസികളേ..)| 
    എങ്ങും പുകഴ്ത്തുവിന്‍ സുവിശേഷം-ഹാ
    മംഗള ജയ ജയ സന്ദേശം

1. നരഭോജികളെ നരസ്നേഹികളാം
  ഉത്തമ സോദരരാക്കും 
  വിമല മനോഹര സുവിശേഷം- (ഹാ മംഗള..)

2. അജ്ഞാനാന്ധതയാകെയകറ്റും
  വിജ്ഞാനപ്പൊരുള്‍ വീശും
  വേദാന്തപ്പൊരുള്‍ സുവിശേഷം- (ഹാ മംഗള..)

3. ഭീകരസമരസമാകുലമാക്കും
  ഭൂമിയില്‍ ഭീതിയെ നീക്കും
  ശാന്തിസന്ദായക സുവിശേഷം- (ഹാ മംഗള..)

4. വിമലജനേശുവില്‍ വിശ്വസിച്ചീടുകില്‍
  വിടുതലനാമയമരുളും
  വിജയധ്വനിയീ സുവിശേഷം- (ഹാ മംഗള..)

5. കൃപയാലേതൊരു പാതകനേയും
  പാവനശോഭിതനാക്കും
  പാപനിവാരണ സുവിശേഷം- (ഹാ മംഗള..)

6. നശിക്കും ലൌകിക ജനത്തിനു ഹീനം
  നമുക്കോ ദൈവീക ജ്ഞാനം
  കുരിശിന്‍ വചനം സുവിശേഷം- (ഹാ മംഗള..)| 
                     പല്ലവി
    സുവിശേഷ ഘോഷണമേ-സുതന്‍ യേശുവിന്‍ കല്പനയേ
    ദൈവസ്നേഹത്തിന്‍ വചനവുമേ-അവന്‍ രക്ഷയിന്‍ ക്ഷണമതുമേ
                       ചരണങ്ങള്‍ 
1. നമ്മള്‍ പാപങ്ങള്‍ നിമിത്തമേ-യേശു ഭൂമിയില്‍ വന്നതുമേ
  ക്രൂശു തോളില്‍ ചുമന്നതുമേ-രുധിരമതു ചൊരിഞ്ഞതുമേ- (സുവി..)

2. പാപ ഭാരങ്ങളാലുമേ-പാരിന്‍ ക്ലേശങ്ങളാലുമേ
  പാത വിട്ടിഹ ഉഴലുന്നോനേ-പ്രിയന്‍ യേശുവിന്‍ അരികില്‍ വാ- (സുവി..)

3. ഞാനേ വഴിയും സത്യവും-ജീവനുമെന്നുരച്ചവനേ
  താനേ നിന്നെ രക്ഷിച്ചീടുമേ-തങ്കച്ചോരയില്‍ കഴുകീടുമേ- (സുവി..)

4. തെരുവീഥികള്‍, വഴികളിലും-മലകള്‍ താഴ്വരകളിലും
  തിരുവചനം മുഴക്കി നാം പരന്‍ വാക്കിനു വലയിറക്കാം- (സുവി..)

5. മഴയോ വെയിലോ പുഴയോ-'മതഭേദം' എന്ന വഴിയോ
  കണ്ണീരില്‍ നാം വിതച്ചീടുകില്‍-കൊയ്തീടുമതവന്‍നാളില്‍- (സുവി..)

6. എല്ലാ ജാതി ജനങ്ങളുമേ-നല്ല രാജനെ വണങ്ങീടുമേ
  അല്ലെലെല്ലാമകന്നീടുമേ-ഹല്ലെലൂയ്യാ നാം പാടീടുമേ- (സുവി..)| 
          ഇംഗ്ലീഷ്-ആദിതാളം
             പല്ലവി
    ജയിക്കുമേ !- സുവിശേഷം ലോകം
    ജയിക്കുമേ !- പേയുടെ ശക്തികള്‍
    നശിക്കുമേ !- സകലലോകരും
       യേശുവിന്‍ നാമത്തില്‍ വണങ്ങുമേ തല
       കുനിക്കുമേ അതു-ബഹു സന്തോഷമേ!
             ചരണങ്ങള്‍ 
1. കൂടുവിന്‍-സഭകളെ വന്നു
  പാടുവിന്‍-യേശുവിന്‍ കീര്‍ത്തി കൊ-
  ണ്ടാടുവിന്‍-സുവിശേഷം ചൊല്ലാന്‍
  ഓടുവിന്‍-നിദ്ര വിട്ടുണര്‍ന്നീടുവിന്‍ മനം
      ചേര്‍ന്നെല്ലാരും നിന്നീടുവിന്‍ വേഗം (ജയി..)

2. ഇടിക്കണം-പേയിന്‍ കോട്ട നാം
  ഇടിക്കണം-ജാതിഭേദങ്ങള്‍
  മുടിക്കണം-സ്നേഹത്തിന്‍ കൊടി
  പിടിക്കണം-യേശുരാജന്‍റെ സുവിശേഷക്കൊടി
      ഘോഷത്തോടുയര്‍ത്തീടണം വേഗം (ജയി..)

3. മരിച്ചു താന്‍-നമുക്കു മോക്ഷത്തെ
  വരുത്തി താന്‍-വെളിച്ച മാര്‍ഗ്ഗത്തില്‍
  ഇരുത്തി താന്‍-എളിയ കൂട്ടരെ
  ഉയര്‍ത്തി താന്‍-യേശുദേവന്‍റെ രക്ഷയിന്‍ കൊടി
      ഘോഷത്തോടുയര്‍ത്തീടേണം നമ്മള്‍ (ജയി..)

4. ചെലവിടീന്‍-സുഖം ബലത്തേയും
  ചെലവിടീന്‍-ബുദ്ധി ജ്ഞാനത്തേയും
  ചെലവിടീന്‍-വസ്തു സമ്പത്തുക്കള്‍
  ചെലവിടീന്‍-യേശുരാജന്‍റെ മഹിമയിന്‍ കൊടി
      ഏവരും ഉയര്‍ത്തീടേണം നമ്മള്‍ (ജയി..)

5. യോഗ്യമേ-ഇതു നമുക്കതി
  ഭാഗ്യമേ-രക്ഷിതാവിന്‍റെ
  വാക്യമേ-സ്വര്‍ഗ്ഗലോകരോ-
  ടൈക്യമേ-യേശുരാജ്യ പ്രസിദ്ധിക്കായി നാം
      ഏവരും പ്രയത്നിച്ചീടേണമേ (ജയി..)| 
       'താസരേ ഈ ധരണിയെ'-എന്ന രീതി
                   പല്ലവി
     ദാസരേ ഈ ധരണിയെ അന്‍പായ്‌
     യേശുവിന്നായ്‌ സ്വന്തമാക്കീടാം
              അനുപല്ലവി
എകമായ് യേശുവെ ഘോഷിക്കാം അവനെ സാക്ഷിക്കാം
ഇരുളകറ്റീടാം, വെളിച്ചമേകീടാം (ദാസരേ..)
              ചരണങ്ങള്‍
1. ക്ലേശത്തോടു ഭാരം വഹിപ്പോരെ
  ആശയോടു നാം ക്ഷണിച്ചീടാമേ,
  യേശുനാഥന്‍ പാപഭാരത്തെ ദീനദുഃഖങ്ങളെ
  കഷ്ടാരിഷ്ടങ്ങളെ വഹിച്ചു തീര്‍ക്കുമേ (ദാസരേ..)

2. ദാഹം രോഗം ക്ഷീണമിവയാലെ
  ക്ലേശിപ്പോരെ നാം സഹായിച്ചീടാം
  ആശ്വാസം ദാനം ചെയ്തീടുവാന്‍, പാപക്ഷമ നല്‍കാന്‍
  യേശുവാം രക്ഷകന്‍ ക്രൂശിന്മേല്‍ മരിച്ചു (ദാസരേ..)

3. പീഡകളാല്‍ വേദന സഹിച്ചും
  കഠിന വ്യഥകള്‍ അനുഭവിച്ചും
  മൂഢരായ് ജീവിക്കും മര്‍ത്യരെ സ്വര്‍ഗ്ഗീയ ഭാഗ്യമാം
  ശ്രേഷ്ഠ പദവിയി-ലേക്കാനയിച്ചീടാം (ദാസരേ..)| 
          ഹിന്തുസ്ഥാന്‍ - രൂപകതാളം
                 പല്ലവി
         യേശു പരന്‍ വാണീടും-പാരില്‍
         എങ്ങും മഹാ രാജനായ്‌
                  ചരണങ്ങള്‍ 
1. യേശു പരന്‍ വാണീടും-യേശു എന്നും വാണീടും
  ഈ സൂര്യ-ചന്ദ്രന്മാരും തീരെ ഇല്ലാതെ പോയെന്നാലും (യേശു..)

2. വന്‍ കരകളിന്മേലും-വലിയ രാജ്യങ്ങള്‍ മേലും
  മാലോകര്‍ ഏവര്‍ മേലും-ദൂരെ ദ്വീപാന്തരങ്ങള്‍ മേലും (യേശു..)

3. സാധു ജാതികള്‍ മേലും-വീര ജാതികള്‍ മേലും
  സര്‍വ്വകുലങ്ങള്‍ മേലും-പാരില്‍ സകല ഭാഷക്കാര്‍ മേലും (യേശു..)

4. രാജര്‍ പ്രഭുക്കള്‍ ചക്ര-വര്‍ത്തികള്‍ സകലരും
  രാജാധിരാജന്‍ മുമ്പില്‍-വീണു വണങ്ങി കുമ്പിട്ടു നില്‍ക്കും (യേശു..)

5. സത്യ സുവിശേഷത്തിന്‍ സാധു കല്പനപോലെ
  സകല രാജാക്കന്മാരും-ചെയ്യും നീതി വസിക്കും എങ്ങും (യേശു..)

6. കുറ്റം ശിക്ഷകളില്ല ഗുണമല്ലാതൊന്നും ഇല്ല
  കൊണ്ടാടും ലോകരെല്ലാം-യേശു ഏക ചക്രവര്‍ത്തിയാം (യേശു..)

7. സന്ധ്യയുഷസ്സുകളില്‍-സകല ദേശത്തുള്ളോരും 
  സംഗീതം യേശുപേരില്‍-പാടി വന്ദനം ചെയ്യും എന്നും (യേശു..)| 
          സുറിയാനി - ആദിതാളം
                പല്ലവി
    യേശുനാഥന്‍ ജയിക്കുന്നു ഹാലേലൂയാ
    ഇഹലോകം മുഴുവനും-ഹാലേലൂയാ
              ചരണങ്ങള്‍
1. ഓരോരോ രാജ്യങ്ങളില്‍ സുവിശേഷം
  ഓടി നിറഞ്ഞീടുന്നു ഹാലേലൂയാ
  ഏറെപ്പേരാണ്ടുതോറും ചേര്‍ന്നീടുന്നു
  യേശുവിന്‍ സഭയിതില്‍ ഹാലേലൂയാ (യേശു..)

2. പേയിന്‍ മാര്‍ഗ്ഗങ്ങളെങ്ങും ക്ഷയിച്ചീടുന്നു
  പേടിച്ചോടുന്നു സാത്താന്‍ ഹാലേലൂയാ
  ശ്രീയേശു മാര്‍ഗ്ഗമെങ്ങും ബലപ്പെടുന്നു
  തിരിയുന്നു ലോകരിതില്‍ ഹാലേലൂയാ (യേശു..)

3. ജാതിഭേദങ്ങള്‍ പലതു നീങ്ങിടുന്നു
  ജയിക്കുന്നു സ്നേഹക്കൊടി ഹാലേലൂയാ
  പാതകങ്ങള്‍ പാരില്‍നിന്നു കുറഞ്ഞീടുന്നു
  ഫലിക്കുന്നു സുവിശേഷം ഹാലേലൂയാ (യേശു..)

4. ആലയങ്ങള്‍ ഉയരുന്നു യേശുവിന്നു
  ആരാധനയേറുന്നു ഹാലേലൂയാ
  നാലുപാടും വിഗ്രഹങ്ങള്‍ വീണിടുന്നു
  നാശവഴി അടയുന്നു ഹാലേലൂയാ (യേശു..)

5. വളര്‍ന്നു നിറഞ്ഞീടുന്നു യേശുരാജ്യം
  മങ്ങുന്നു പേയിന്‍ രാജ്യം ഹാലേലൂയാ
  വിളങ്ങുന്നു ദിവ്യശക്തിയധികാരം
  മേദിനിയില്‍ ദിനം ദിനം ഹാലേലൂയാ (യേശു..)| 
            ആനന്ദഭൈരവി-ആദിതാളം
                      പല്ലവി
    മോദമതി മോദമോദം ഹാ-വാഗ്ദത്ത കാലം
    സാദരമണഞ്ഞീടുന്നഹോ
                    അനുപല്ലവി
    ജാതിഭേദ വാദം തീര്‍ന്നു-ജാതികളൊന്നായിടുന്നു
    യൂദജാതിയും മുതിര്‍ന്നു-ജാതമോദം പാടിടുന്നു (മോദ..)
                ചരണങ്ങള്‍
1. അന്നു കാനനങ്ങള്‍ പൂക്കുമേ-സീയോന്‍റെ മക്കള്‍
  നന്ദിയോടു പാടിയാര്‍ക്കുമേ
  അന്നു സുവിശേഷക്കൊടി-മന്നിടേ ജയം കൊണ്ടാടി
  ഉന്നതമായ്‌ മിന്നും ജനം-സന്നുതി പാടി വസിക്കും (മോദ..)

2. അന്നു സീയോനില്‍ നിന്നുണ്ടാകും-ആജ്ഞാവിശേഷം
  മന്നിടമെല്ലാമതു കേള്‍ക്കും
  മന്നവര്‍ മന്ത്രി പ്രജകള്‍-എന്നിവരെല്ലാവരിലും
  ഒന്നുപോലാവസിച്ചീടും-വന്നു സത്യാനുഗ്രഹങ്ങള്‍ (മോദ..)

3. കാട്ടുപാമ്പോടൊത്തു മേളിക്കും-കുട്ടികളെന്നാല്‍
  വാട്ടമുണ്ടാകയില്ലേതുമേ
  കാട്ടു പുലികളും ആട്ടിന്‍-കൂട്ടവുമൊന്നിച്ചു മേയും
  നാട്ടിലെല്ലാ നന്മകളും പുഷ്ടിയായി വര്‍ദ്ധിച്ചീടും (മോദ..)

4. വാളു കുന്തങ്ങള്‍ക്കില്ലാവശ്യം-കൊഴുക്കളാക്കി
  ചാലുപോക്കാനാക്കുമായവ
  നാലുദിക്കും സമാധാനം-ചാലവേ പരന്നിരിക്കും
  വാളെടുക്കയില്ലാരുമേ-ചേലുകേടില്ലെന്നിനുമേ (മോദ..)

5. ഹാലെലൂയ്യാ ഗീതം പാടുമേ-യരുശലേമും
  ഹാലെലൂയ്യാ രാഗം പാടുമേ
  ഹാലെലുയ്യാ വാനത്തിലും-ഹാലെലുയ്യാ ഭൂമിയിലും
  ഹാലെലുയ്യാ മാലാഖമാര്‍ ചൊല്ലുമേ മാനുഷരെല്ലാം (മോദ..)| 
               പല്ലവി
    പിറുപിറുപ്പേതുമില്ലാതെ ഇതാ
    പരമരാജ്യ വര്‍ദ്ധനയ്ക്കായി ഞാന്‍ കാണിക്ക
    തരുന്നിതംഗീകരിക്കേശുപരാ
             ചരണങ്ങള്‍
1. പെരിയ സ്വര്‍ഗ്ഗ എനിക്കായ്‌ വെടിഞ്ഞവനേ-ഹീന
  കുരിശില്‍ എന്‍ പാപം മൂലം മരിച്ചവനേ
  ദരിദ്രനെ പോലെ വന്നെന്‍
  കുറച്ചിലൊഴിച്ച മശിഹായേ- (പിറു..)

2. അടിയനുവേണ്ടി എല്ലാം വെടിഞ്ഞവനേ-ഇനി
  അടിയനുള്ളവ എല്ലാം നിനക്കു തന്നെ
  വടിവോടെന്‍ ദേഹം ധനം
  അടിയറവച്ചു തൊഴുതീടുന്നേന്‍- (പിറു..)

3. നീ തന്നതല്ലാതെനിക്കേതുമില്ലേ-അതാല്‍
  ഏതും ഒളിക്കാതിതാ ഞാന്‍ തരുന്നേന്‍
  മേദിനിയില്‍ നിന്‍ സുവി-
  ശേഷം പ്രസിദ്ധം ചെയ്‌വാനായി- (പിറു..)

4. അരുമ രക്ഷകനേ നിന്‍ വേലയ്ക്കു ഞാന്‍-അല്പം
  തരുവാന്‍ ഇടവന്നതെന്‍ ഭാഗ്യമല്ലോ
  പെരിയ നിന്‍ സ്നേഹം എന്നില്‍
  നിറവാന്‍ തുണയ്ക്ക മശിഹായേ- (പിറു..)

5. വലുതു നിന്നെക്കാള്‍ എനിക്കേതുമില്ലേ-തിരു
  വിലമതിയാത്ത രക്തം ചൊരിഞ്ഞവനേ
  നലംകെട്ട പാപിയെന്മേല്‍
  അലിവോടു വന്ന മശിഹായേ- (പിറു..)| 
               ക്യാല്‍ - ആദിതാളം
                       പല്ലവി
       എക്കാലം കാണുമോ എന്‍ യേശുവേ ഞാന്‍?
                     അനുപല്ലവി
       സ്വര്‍ഗ്ഗാധിപൈക കുമാരനെ ഞാനിനി- (എക്കാലം..)
                 ചരണങ്ങള്‍
1. നരപരിപാലകന്‍-നരരിപുകാലന്‍
  നരപരന്‍ ആയ ഇമ്മാനുവേലേ ഞാന്‍- (എക്കാലം..)

2. തന്നുയിര്‍കൊണ്ടി-ട്ടെന്നുയിര്‍ വീണ്ടൊരു
  മന്നവനെന്‍ മണവാള കൃപാലനേ- (എക്കാലം..)

4. ഉരുസുഖ മോക്ഷേ-മറുകുടി ചെയ്‌വാന്‍
  വരുമെന്നരുളി ഗമിച്ച ദയാലുവേ- (എക്കാലം..)

5. തിരുമിഴി കണ്ടും-തിരുമൊഴികേട്ടും
  അരികതില്‍ വാഴ്വാന്‍ അതിന്നിടയെന്നോ- (എക്കാലം..)| 
1. മന്നാ ജയജയ മന്നാ ജയജയ
  മനുവേലനേ മഹേശാ മഹാരാജനേ

2. എന്നു നീ വന്നീടും എന്‍റെ മണവാളാ
  നിന്നെക്കണ്ടു ഞാന്‍ എന്‍റെ ആശ തീരുവാന്‍

3. എന്നേശു രാജനെ കൊണ്ടുപോയ മേഘ വാഹനം
  തന്നില്‍ താന്‍ എന്‍ നാഥന്‍ വീണ്ടും വരുമേ

4. കാഹളനാദവും ദൂതഗണങ്ങളും കോടി
  രഥങ്ങളുമായ് മദ്ധ്യാകാശത്തില്‍ വരുമേ

5. ഝടുഝടാ ഉയര്‍ത്തിടും ഞൊടിനേരത്തിനുള്‍
  തന്‍റെ വിശുദ്ധരെല്ലാം ഈ ഭൂവില്‍ നിന്നു പോയീടും

6. പൊന്നു മണവാളന്‍ നന്ദനനാം നാഥന്‍ എന്നെയും
  ചേര്‍ത്തിടുമ്പോള്‍ എന്‍ ഭാഗ്യമാനന്ദാനല്‍പം

7. കണ്ണുനീരോടോടി കരഞ്ഞു വിലപിക്കും കാന്തയെ
  ചേര്‍ത്തുകൊണ്ടു മുന്‍ചൊന്ന രാജ്യത്തില്‍ പോകും

8. ഹാലേലൂയാ ഹാലേലൂയാ പാടി
  ആനന്ദിക്കുമേ അവന്‍റെ നാമത്തിന്നായ്‌ ഞാന്‍ (മന്നാ..)| 
               ഘണ്ടാരം-ആദിതാളം
                   പല്ലവി
    എന്നു ഞാന്‍ കണ്ടുകൊണ്ടീടും-ഇമ്മാനുവേലെ
    എന്നു ഞാന്‍ കണ്ടു കൊണ്ടീടും-എന്‍ യേശുവിനെ
    എന്നു ഞാന്‍ കണ്ടു കൊണ്ടീടും-എന്‍ രക്ഷകനെ
    എന്നു ഞാന്‍ കണ്ടു കൊണ്ടീടും?
                  ചരണങ്ങള്‍
1. ഇന്നും ഞാന്‍ ഊഴിയില്‍ കി-ടന്നു വലയുന്നയ്യോ
  നിന്നെക്കാത്തിരുന്നെന്‍റെ-കണ്ണുകള്‍ മങ്ങീടുന്നു- (എന്നു..)

2. പാപത്തില്‍ കിടന്നു ഞാന്‍-താപപ്പെട്ടുഴലുമ്പോള്‍
  ആപത്തൊഴിച്ചോരെന്‍റെ-ആത്മ മണവാളനെ- (എന്നു..)

3. തെറ്റിയ ആടാമെന്നെ-തേടിടുവാനായിക്കൈ-
  യേറ്റു വന്നു മരിച്ചു-യിര്‍ത്തു വാനില്‍ പോയോനേ- (എന്നു..)

4. വാനില്‍ പിതാവിന്‍ വല-ഭാഗത്തിങ്കലിരുന്നു
  സ്ഥാനമെനിക്കായി കേണപേക്ഷിക്കുന്നോനെ- (എന്നു..)

5. മന്നവാ മശിഹായേ-എന്നു നീ വന്നീടുമോ?
  നിന്നെ കാണ്മതിനെന്‍റെ കണ്ണുകള്‍ കൊതിക്കുന്നു- (എന്നു..)

6. വേഗം വരുമെന്നു നീ-ലേഖനം തന്നില്ലയോ?
  കാഹളം കേള്‍പ്പതിന്നാ-യ് കാതുകള്‍ കൊതിക്കുന്നു- (എന്നു..)

7. കര്‍ത്താവേ വരേണമേ-കര്‍ത്താവേ വരേണമേ
  കാത്തിരുന്നീടുന്നു ഞാന്‍-കാവല്‍ക്കാരന്‍ പോലയ്യോ- (എന്നു..)| 
  Beyond the swelling flood
          1
വിശുദ്ധ അങ്കിയോടു നാം
യോര്‍ദ്ദാന്‍ കരയില്‍ കൂടും നാം;
ഭയം സന്ദേഹം കൂടാതെ
സന്തോഷത്തോടെ പാടുമേ 
      യോര്‍ദ്ദാനിനപ്പുറം

      യോര്‍ദ്ദാനിനപ്പുറം-
      നാം പാടും കീര്‍ത്തനം
      നാം പാടും കീര്‍ത്തനം-
      യോര്‍ദ്ദാനിനപ്പുറം
          2
ഈ ലോകത്തില്‍ പ്രയാസങ്ങള്‍
വന്നാലും ഇല്ല ഭീതികള്‍;
ആ ഇന്‍പ വീട്ടില്‍ ദൈവമേ
എന്‍ കണ്ണുനീര്‍ തുടയ്ക്കുമേ
      യോര്‍ദ്ദാനിനപ്പുറം (യോര്‍ദ്ദാനിനപ്പുറം..)
          3
ഞാന്‍ സ്നേഹിച്ചോരെ കാണുമേ
സന്തോഷ ശബ്ദം കേള്‍ക്കുമേ
ആനന്ദത്താല്‍ എന്‍ ഉള്ളവും
നിറഞ്ഞുപാടും കീര്‍ത്തനം
      യോര്‍ദ്ദാനിനപ്പുറം (യോര്‍ദ്ദാനിനപ്പുറം..)
          4
ഹാ യേശുവേ എന്‍ പാദത്തെ
നേര്‍ പാതയില്‍ നടത്തുകേ;
സന്താപം നീക്കും സ്നേഹത്തില്‍
എന്നേക്കും പാര്‍ക്കും മോക്ഷത്തില്‍
      യോര്‍ദ്ദാനിനപ്പുറം (യോര്‍ദ്ദാനിനപ്പുറം..)| 
   Beautiful Home !
         1
ആനന്ദം ശോഭയേറും 
       നിത്യ വീടുണ്ടേ;
സര്‍വദാ സന്തോഷം 
       അവിടെ കാണുമേ;
ദൂതര്‍ പാടും സംഗീതം 
       സിംഹാസനത്തിന്‍ ചുറ്റും;
എന്നു ഞാന്‍ ചെന്നുചേരും 
       ആനന്ദ വീട്ടിലേ?

       ഹാ! ആനന്ദമേ,
       ഹാ! സന്തോഷമേ,
       ഞാന്‍ ചേരുമ്പോള്‍ വീട്ടില്‍
       ഹാ ആനന്ദമേ
         2
പുഷ്പങ്ങള്‍ ആ നല്‍ വീട്ടില്‍ 
       എന്നും പൂക്കുമേ
ബാലര്‍ ഗീതം പാടി 
       കീര്‍ത്തിക്കും യേശുവേ;
ഇന്‍പ സ്വരം മുഴങ്ങും 
       സിംഹാസനത്തിന്‍ ചുറ്റും
എന്നു ഞാന്‍ ചെന്നു ചേരും 
       ആനന്ദ വീട്ടിലേ? (ഹാ!..)
         3
വേഗത്തില്‍ ഞാനും ചേരും 
       ആ നല്‍ വീട്ടിലേ;
ക്രിസ്തു എന്‍റെ ജീവന്‍ 
       ഭയം എനിക്കില്ലേ;
വേഗം യേശുവേ കാണും 
       രാജനായ്‌ വാഴുന്നവന്‍;
അന്നു ഞാന്‍ ചെന്നു ചേരും 
       ആനന്ദവീട്ടിലേ (ഹാ!..)| 
 Shall we gather at the river?
        1
ദൂതര്‍പാടും ആറ്റിന്‍തീരെ
  നാമും ചെന്നു കൂടുമോ?
ദൈവ ആസനത്തിന്‍ മുന്‍പില്‍
  നാമും ഗീതം പാടുമോ?

കൂടും ആറ്റിന്‍ തീരെ കൂടും
മനോഹരമാം ആറ്റിന്‍ തീരെ കൂടും;
ദൈവത്തിന്‍ സിംഹാസനത്തിന്‍ മുന്‍പില്‍
നാം കീര്‍ത്തനം പാടും എന്നും
        2
ശോഭയേറും ആറ്റിന്‍ തീരെ
  മോദമായ്‌ വസിക്കുമേ;
ഭാഗ്യകാലം സ്വര്‍ണ്ണകാലം എന്നും
  വണങ്ങും ക്രിസ്തേശുവേ (കൂടും..)
        3
വേഗം ആറ്റിന്‍ തീരെ കൂടും
  വേഗം യാത്ര തീരുമേ;
വേഗം പാടും നാം സംഗീതം
  ഇന്‍പ കീര്‍ത്തനം പാടുമേ (കൂടും..)| 
   We shall stand before the king
                രാഗം - ഇംഗ്ലീഷ്
1. രാജന്‍ മുമ്പില്‍ നിന്നു നാം-കണ്ടീടും തന്‍ സൌന്ദര്യം
         ഹല്ലേലൂയ്യാ-ഹല്ലേലൂയ്യാ
  ദൂതന്മാര്‍ക്കു തുല്ല്യരായ്‌-വാഴും നാം സന്തുഷ്ടരായ്‌
         ഹല്ലേലൂയ്യാ-ഹല്ലേലൂയ്യാ

             രാജന്‍ മുമ്പില്‍ നിന്നു നാം
             കണ്ടീടും തന്‍ സൌന്ദര്യം
             കീര്‍ത്തിക്കും തന്‍ മഹത്വം
             ഹല്ലേലൂയ്യാ വേഗത്തില്‍
             രാജന്‍ മുമ്പില്‍ നില്‍ക്കും നാം

2. രാജന്‍ മുമ്പില്‍ നിന്നുനാം-നീക്കും പോരിന്‍ ആയുധം-   ഹല്ലേ
  തീര്‍ന്നു യുദ്ധാഭ്യാസവും-തീര്‍ന്നെല്ലാ പ്രയാസവും-       ഹല്ലേ

3. രാജന്‍ മുമ്പില്‍ നിന്നു നാം-പ്രാപിക്കും തന്‍ വാഗ്ദത്തം-  ഹല്ലേ
  നാം പിതാവിന്‍ രാജ്യത്തില്‍-വാഴും നിത്യ തേജസ്സില്‍-    ഹല്ലേ

4. രാജന്‍ മുമ്പില്‍ നിന്നു നാം-ശോഭിക്കും നിരന്തരം-       ഹല്ലേ
  തീര്‍ന്നു ബലഹീനത-തീര്‍ന്നു എല്ലാ ക്ഷീണത-            ഹല്ലേ

5. രാജന്‍ മുമ്പില്‍ നിന്നു നാം-പ്രാപിക്കും നിത്യാനന്ദം-      ഹല്ലേ
  നിത്യജീവന്‍ ഇമ്പങ്ങള്‍-തേജസ്സിന്‍ കിരീടങ്ങള്‍-           ഹല്ലേ

6. രാജന്‍ മുമ്പില്‍ നിന്നു നാം-ചെയ്യും സ്നേഹസംസര്‍ഗ്ഗം-    ഹല്ലേ
  എല്ലാ ദൈവമക്കളും-എന്നും ഒന്നായ്‌ വാണീടും-          ഹല്ലേ

7. രാജന്‍ മുമ്പില്‍ നിന്നു നാം-ചെയ്യും നിത്യവന്ദനം-        ഹല്ലേ
  നാമും സ്വര്‍ഗ്ഗസൈന്യവും-ഇപ്രകാരം പാടീടും-           ഹല്ലേ| 
  In the sweet, by and by
         1
പകലിലും പ്രഭാ രാജ്യത്തെ
  ദൂരെ വിശ്വാസത്താല്‍ കാണാമേ;
താതന്‍ കാത്തിരിക്കുന്നക്കരെ
  വീടങ്ങുണ്ടാക്കീടാനെന്‍ സഖേ.

  ഇമ്പമായ്‌ വേഗം നാം
  ഇമ്പലോകെ തമ്മില്‍ കാണും നാം
  ഇമ്പമായ്‌ വേഗം നാം
  ഇമ്പലോകെ തമ്മില്‍ കാണും നാം
         2
ആ ഇമ്പകരയില്‍ പാടും നാം
  ഭക്തരിന്‍ മാധുര്യ കീര്‍ത്തനം;
ഖേദമോ താപമോ അങ്ങില്ല
  ആശ്വാസേ ദീര്‍ഘശ്വാസമില്ല- (ഇമ്പമായ്‌..)
         3
നമ്മുടെ സ്വര്‍ഗ്ഗ താതനു നാം
  നിത്യവും സ്തോത്രം ചെയ്തീടുമേ;
തന്മഹാ സ്നേഹ ദാനത്തിനും
  ജീവിതാനുഗ്രഹങ്ങള്‍ക്കുമേ- (ഇമ്പമായ്‌..)| 
    'In a little while'
1. മോദമേകീടും ഗാനം പാടി ഗമിക്കാം
  സ്വല്‍പ നാളില്‍ വീടകം പൂകാം
  നിശ നീങ്ങീടും നിത്യനാളുദയത്തില്‍
  സ്വല്‍പ നാളില്‍ വീടകം പൂകാം

     സ്വല്‍പ നാളിന്നുള്‍-സ്വല്‍പ നാളിന്നുള്‍
     ഓളങ്ങള്‍ കടക്കും നാം
     ചേരുമൊടുവില്‍ കോളുകളൊടുങ്ങുമ്പോള്‍
     സ്വല്‍പ നാളില്‍ വീടകം പൂകാം

2. കൈകള്‍ കണ്ടെത്തും വേല മുറ്റും ചെയ്ക നാം
  സ്വല്‍പ നാളില്‍ വീടകം പൂകാം
  ദൈവ കൃപയാല്‍ നിത്യം ബലപ്പെടും നാം
  സ്വല്‍പ നാളില്‍ വീടകം പൂകാം- (സ്വല്‍പ..)

3. ക്ഷീണിതര്‍ക്കു നല്‍ പാതവെടിപ്പാക്ക നാം
  സ്വല്‍പ നാളില്‍ വീടകം പൂകാം
  സ്നേഹ ഹൃദയം ഉന്മേഷം പൊഴിക്കട്ടെ
  സ്വല്‍പ നാളില്‍ വീടകം പൂകാം- (സ്വല്‍പ..)

4. സ്വസ്ഥതയുണ്ടാം ഭാരമെല്ലാം നീങ്ങിപ്പോം
  സ്വല്‍പ നാളില്‍ വീടകം പൂകാം
  ശോഭന നാട്ടില്‍ കണ്ണീര്‍ത്തുള്ളി തോര്‍ന്നുപോം
  സ്വല്‍പ നാളില്‍ വീടകം പൂകാം- (സ്വല്‍പ..)| 
 'Jerusalem, my happy home'
         C.M.
1. യെറുശലേം എന്‍ ഭവനം
  എപ്പോള്‍ കണ്ടീടുവേന്‍;
  ഹാ! നിന്‍ നാമം മനോഹരം
  എന്നങ്ങു ചേരുവേന്‍

2. വൈഡൂര്യാദിയാം രത്നങ്ങള്‍
  ആകുന്നടിസ്ഥാനം
  സൂര്യകാന്തി ഗോപുരങ്ങള്‍
  പാരം മനോഹരം

3. വന്മതില്‍കള്‍ പൊന്‍വീഥികള്‍
  സ്വച്ഛസ്ഫടികം പോല്‍
  പ്രസന്നമാം വാതിലുകള്‍
  ഈരാറു മുത്തുതാന്‍

4. മോദമേറും ജീവനദി
  നീളെ തിളങ്ങുന്നു
  തീരേ നില്‍ക്കും വൃക്ഷം അതി
  ആരോഗ്യം നല്‍കുന്നു

5. കുളിരും ഉഷ്ണവും ഇല്ല,
  ദാഹം ക്ഷുത്തും ഇല്ല
  ശോകം രോഗം മൃതിയില്ല
  രാവിരുള്‍ ഇല്ലല്ലോ

6. പ്രവാചകര്‍ അപ്പൊസ്തലര്‍
  വിശുദ്ധ സാക്ഷികള്‍
  ശ്വേത വസ്ത്രം അണിഞ്ഞവര്‍
  എന്നുമേ ധന്യന്മാര്‍

7. യെറുശലേം എന്‍ ഭവനം
  എപ്പോള്‍ കണ്ടീടുവേന്‍;
  ഹാ! നിന്നില്‍ എന്‍ സമാധാനം
  എന്നങ്ങു ചേരുവേന്‍| 
      When the trumpet
1. കര്‍ത്തൃകാഹളം യുഗാന്ത്യ കാലത്തില്‍ ധ്വനിക്കുമ്പോള്‍
  നിത്യമാം പ്രഭാത ശോഭിതത്തിന്‍ നാള്‍
  പാര്‍ത്തലേ രക്ഷപ്പെട്ടോരക്കരെക്കൂടി ആകാശേ
  പേര്‍വിളിക്കും നേരം കാണും എന്‍ പേരും

      പേര്‍ വിളിക്കും നേരം കാണും
      പേര്‍ വിളിക്കും നേരം കാണും
      പേര്‍ വിളിക്കും നേരം കാണും
      പേര്‍ വിളിക്കും നേരം കാണും എന്‍ പേരും

2. ക്രിസ്തനില്‍ നിദ്ര കൊണ്ടോരീശോഭിത പ്രഭാതത്തില്‍
  ക്രിസ്തുശോഭ ധരിപ്പാനുയിര്‍ത്തു താന്‍
  ഭക്തര്‍ ഭവനെ ആകാശമപ്പുറം കൂടീടുമ്പോള്‍ (പേര്‍..)

3. കര്‍ത്തന്‍ പേര്‍ക്കു രാപ്പകല്‍ അദ്ധ്വാനം ഞാന്‍ ചെയ്തിങ്ങനെ
  വാര്‍ത്ത ഞാന്‍ ചൊല്ലീടട്ടെ തന്‍ സ്നേഹത്തില്‍
  പാര്‍ത്തലത്തില്‍ എന്‍റെ വേല തീര്‍ത്തിജ്ജീവിതാന്ത്യത്തില്‍ (പേര്‍..)| 
  Oh, think of the home
         1
മേല്‍ വീടിനെ നോക്കീടുക,
നിത്യജീവനിന്‍ ലാവണ്യത്തില്‍
മിന്നും ജീവ നദീ തീരത്തു
ശുദ്ധന്മാര്‍ വസിച്ചീടുന്നതില്‍

     മേലെ താന്‍, മേലെ താന്‍;
     മേല്‍ വീടിനെ നോക്കീടുക;
     മേലെ താന്‍, മേലെ താന്‍, മേലെ താന്‍;
     മേല്‍ വീടിനെ നോക്കീടുക
         2
മേല്‍ തോഴരെ നോക്കീടുക
യാത്ര തീര്‍ത്തു മുമ്പേ പോയവര്‍
ദൈവത്തിന്‍ മന്ദിരേ പാടുന്ന
ഇമ്പ ഗീതങ്ങള്‍ കേട്ടീടുവിന്‍
     മേലെ താന്‍, മേലെ താന്‍,
     മേല്‍ തോഴരേ നോക്കീടുക
         3
മേല്‍ വീട്ടിലുണ്ടെന്‍ രക്ഷകന്‍
അങ്ങുണ്ടെന്‍ ബന്ധുമിത്രാദികള്‍
സങ്കടങ്ങള്‍ വെടിഞ്ഞിട്ടു ഞാന്‍
ഭാഗ്യനാട്ടില്‍ പറന്നീടട്ടെ
     മേലെ താന്‍, മേലെ താന്‍,
     മേല്‍ വീട്ടിലുണ്ടെന്‍ രക്ഷകന്‍
         4
മേല്‍ വീട്ടില്‍ വേഗം പോകും ഞാന്‍
യാത്രയിന്‍ അന്തം ഞാന്‍ കാണുന്നു,
സ്നേഹിതര്‍ അസംഖ്യം അവിടെ
കാത്തു പാര്‍ത്തിരിക്കുന്നെനിക്കായ്‌
     മേലെ താന്‍, മേലെ താന്‍,
     മേല്‍ വീട്ടില്‍ വേഗം പോകും ഞാന്‍| 
               ബിഹാക് - ആദിതാളം
                     പല്ലവി
    യെരുശലേമിന്‍ ഇമ്പവീടെ എപ്പോള്‍ ഞാന്‍ വന്നു ചേരും
    ധരണിയിലെ പാടും കേടും എപ്പോള്‍ ഇങ്ങൊഴിയും
                   ചരണങ്ങള്‍
1. ഭക്തരിന്‍ ഭാഗ്യതലമേ പരിമണസ്ഥലം നീയെ
  ദുഃഖം വിചാരം പ്രയത്നം നിങ്കലങ്ങില്ലേ

2. രാവും അന്ധകാരം വെയില്‍ ശീതവുമങ്ങില്ലേ
  ദീപതുല്യം ശുദ്ധരങ്ങു് ശോഭിച്ചീടുന്നെ

3. രത്നങ്ങളല്ലോ നിന്‍‌മതില്‍ പൊന്നും മാണിക്യങ്ങള്‍
  പന്ത്രണ്ടു് നിന്‍ വാതിലുകളും മിന്നും മുത്തല്ലോ

4. യരുശലേമിന്‍ ഇമ്പവീടെ എന്നു് ഞാന്‍ വന്നു ചേരും
  പരമരാജാവിന്‍ മഹത്വം അരികില്‍ കണ്ടീടും

5. ശ്രേഷ്ഠനടക്കാവുകളും തോട്ടങ്ങളുമെല്ലാം
  കാട്ടുവാനിണയില്ലാത്ത കൂട്ടമരങ്ങള്‍

6. ജീവജലനദി ഇമ്പ ശബ്ദം-മേവി അതിലൂടെ
  പോവതും ഈരാറുവൃക്ഷം-നില്‍പ്പതും മോടി

7. ദൂതരും അങ്ങാര്‍ത്തു സദാ സ്വരമണ്ഡലം പാടി
  നാഥനെ കൊണ്ടാടിടുന്ന ഗീതം മാ മോടി

8. യെരുശലേമിന്‍ അധിപനീശോ തിരുമുന്‍ ഞാന്‍ സ്തുതി പാടാന്‍
  വരും വരെയും അരികില്‍ ഭവാന്‍ ഇരിക്കണം നാഥാ (യെറു..)| 
        Happiness of Heaven
     സ്വര്‍ഗ്ഗഭാഗ്യം എത്രയോഗ്യം
     ആര്‍ക്കു വര്‍ണ്ണിക്കാം-അതിന്‍
     ഭാഗ്യമോര്‍ക്കുന്തോറുമെനിക്കാശയേറുന്നേ

1. പാപലോകത്തില്‍ കിടന്നു പാടുപെടുന്നു-എനി-
  ക്കെപ്പോഴെന്‍റെ മോക്ഷവീട്ടില്‍ ചെന്നുചേര്‍ന്നിടാം- (സ്വര്‍ഗ്ഗ..)

2. മുമ്പേ മുമ്പേ പോയിടുന്നോര്‍ ഭാഗ്യമുള്ളവര്‍-മന്നി-
  ലുള്ള കഷ്ടതകള്‍ നീങ്ങി സ്വസ്ഥരായവര്‍- (സ്വര്‍ഗ്ഗ..)

3. ലോകസംബന്ധ ഭവനം വിട്ടുപോയെന്നാല്‍-മോക്ഷെ
  കൈകളാല്‍ തീര്‍ക്കാത്ത വീട്ടില്‍ പാര്‍ത്തീടാമല്ലോ- (സ്വര്‍ഗ്ഗ..)

4. രണ്ടിനാല്‍ ഞരങ്ങി ഞാനും വാഞ്ഛിച്ചീടുന്നു-ആത്മ
  വീണ്ടെടുപ്പിന്‍ പുത്ര സന്തോഷത്തിലെത്തുവാന്‍- (സ്വര്‍ഗ്ഗ..)

5. ഇങ്ങുപെടും പാടുകള്‍ക്കാശ്വാസം പ്രാപിപ്പാന്‍-എന്‍റെ
  മംഗല മോക്ഷപുരത്തിലെപ്പോഴെത്തും ഞാന്‍- (സ്വര്‍ഗ്ഗ..)

6. പ്രാവിനെപ്പോല്‍ രണ്ടു ചിറകുണ്ടെന്നാകില്‍ ഞാന്‍ ശീഘ്രം-
  എത്തും പറന്നെന്‍റെ മണവാളന്‍ സന്നിധൌ- (സ്വര്‍ഗ്ഗ..)| 
                  പല്ലവി
      കാണുമേ മഹാസന്തോഷം എന്‍റെ പിതാവി-
      ന്‍റെ നിത്യരാജ്യത്തില്‍
                   അനുപല്ലവി
      ഒരിക്കലും കണ്ടിട്ടില്ലാത്ത കാഴ്ച
      കണ്ടു ഞാന്‍ ആനന്ദിച്ചീടാന്‍
      എന്നു ഞാന്‍ പോയിച്ചേര്‍ന്നീടും എന്‍റെ
      പിതാവിന്‍റെ നിത്യരാജ്യത്തില്‍
                   ചരണങ്ങള്‍
1. സ്വര്‍ഗ്ഗ ഭാഗ്യത്തെ ഓര്‍ക്കുന്തോറും
  സന്തോഷത്താലുള്ളം തുള്ളുന്നു
  എന്നു വന്നീടും പ്രീയ രക്ഷകന്‍
  മണിയറയില്‍ ചേര്‍ത്തീടുവാന്‍ (കാണു..)

2. സ്വര്‍ഗ്ഗ ദൂതഗണങ്ങളോടു ഞാന്‍
  ഗാനങ്ങള്‍ നിത്യം പാടുവാന്‍
  തങ്കത്തിരുമേനി തന്‍ രക്തത്താല്‍
  വീണ്ടെടുത്തെന്നെ രക്ഷിച്ചു- (കാണു..)

3. വയലിലെ കളയെടുത്തു നല്ല നെല്ലിനു
  രക്ഷ നല്‍കുന്നു
  പാപമാകുന്ന കളനീക്കി നീ
  ആത്മരക്ഷ നല്‍കീടണേ- (കാണു..)

4. കുഞ്ഞാടായ് വന്ന രക്ഷിതാവിന്‍റെ
  രക്തത്തിലങ്കി കഴുകി
  കുഞ്ഞാട്ടിന്‍ കല്യാണത്തില്‍ ഞാനൊരു
  കാന്തയായ്‌ നിത്യം ശോഭിപ്പാന്‍- (കാണു..)| 
             ഖണ്ഡങ്ങള്‍
1. ശോഭയേറും നാടു സ്വര്‍ഗ്ഗ-നാടുന്നത ദേശം
  ശുദ്ധിമാന്മാരാനന്ദിച്ചു-വാഴും ഭാഗ്യ വാസം

2. പാപ താപ ശാപങ്ങളി-ല്ലാത്ത പുണ്യദേശം
  ഭക്തര്‍ ആഘോഴിച്ചു ഹല്ലേ-ലുയ്യാ പാടും ദേശം

3. സ്വര്‍ണ്ണകാന്തിയില്‍ തിളങ്ങും ശോഭന പ്രദേശം
  സ്വര്‍ഗ്ഗ കനാന്‍ നാടു മാ വി-സ്താര പറുദീസാ

4. പാലോടു തേനും ഒഴുകും-ഭാഗ്യ കനാന്‍ ദേശം
  പാടിയാല്‍ തീരാത്ത പര-മാനന്ദ പ്രകാശം

5. ദൈവ ദൂതന്മാര്‍ അണിയി-ട്ടീടും സ്വര്‍ഗ്ഗലോകം
  ദിവ്യരൂപം കണ്ടു ഭക്തര്‍-സേവിച്ചീടും ലോകം

6. രക്തസാക്ഷിക്കാര്‍ ജയം കൊ-ണ്ടാടും പരലോകം
  രക്ഷകന്‍ ക്രിസ്തേശു സര്‍വ്വ-മാന്യനായ ലോകം

7. മുമ്പു ലോകം വിട്ടുപോയ-ബന്ധുക്കളുറ്റോരും
  മോദമായിട്ടേകനെക്ക-ണ്ടീടുന്നേയെല്ലാരും

8. ആയിരം വര്‍ഷങ്ങളല്‍പ-നേരമെന്നപോലെ
  ആയിടും സ്വര്‍ലോകം മഹാ-അത്ഭുതമതാമേ| 
          ആനന്ദഭൈരവി-ആദിതാളം

1. സുഖം അരുള്‍ക യേശു പരിപാലകനേ
  രോഗ ദുരിതം അകറ്റി മോദം അരുളേണമേ- (സുഖം..)

2. തിരു ദാനം മക്കള്‍ക്കെഹോവാ പരനേ
  അരുളേണം സുഖം ബലവും നായകനേ- (സുഖം..)

3. പാപം ദാസര്‍ ചെയ്തതെല്ലാം നീ ക്ഷമിച്ചു
  താപം വേഗം നീക്കി സന്തോഷം താ പരനേ- (സുഖം..)

4. ശക്തി കാരുണ്യവും പാരം ഉള്ളവനേ
  മുക്തി സന്തോഷം ബലം സുഖം അരുളേണമേ- (സുഖം..)

5. ചെറ്റും താമസിച്ചീടല്ലേ കേട്ടരുളാന്‍
  അറ്റമില്ലാത്ത കൃപാകരനേ കര്‍ത്തനേ- (സുഖം..)

6. സര്‍വ്വ പുണ്യവാളന്‍ യേശുവിന്‍ നിമിത്തം
  ജപം ഇന്നേരം കേട്ടരുള്‍ക ദൈവപിതാ- (സുഖം..)| 
          ഡപ്പാ-ആദിതാളം
                പല്ലവി
      മനുവേല്‍ മന്നവനേ പരനേ
      മനുവായ്‌ വന്നവനേ
             അനുപല്ലവി
      മനുവേലേ നിന്മനമലിഞ്ഞരികില്‍
      വരിക വൈകാതെ-പരനേ- (മനു..)
             ചരണങ്ങള്‍
1. കരുണയിന്നുടയോനേ എന്നതി-ദുരിതം കാണണമേ
  പരവശനായീടുന്നയ്യോ എന്‍-പാതകമതിനാലെ-പരനേ- (മനു..)

2. അപ്പനും അമ്മയുമായെനിക്കെപ്പൊഴുതും നീയേ
  ഉള്‍പരിതാപം കണ്ടു കനിഞ്ഞീ-യല്‍പനു തുണചെയ്ക-പരനേ- (മനു..)

3. പെരുമഴപോലഗ്നിയസ്ത്രം-നരരിപുവാം സാത്താന്‍
  തെരുതെരെയെയ്യുന്നയ്യോ എന്നില്‍-കരളലിഞ്ഞീടണമേ-പരനേ- (മനു..)

4. ശരണം നീയല്ലാതടിയനു-ഒരുവനുമില്ലയ്യോ
  മരണം വരെയുമരികിലിരുന്നു-പരിപാലിക്കണമേ-പരനേ- (മനു..)

5. നിന്നെ വിട്ടിട്ടങ്ങടിയന്‍-എങ്ങു പോയീടും?
  കണ്മണിപോല്‍ നിന്നെ ഞാന്‍ കാക്കും-എന്നരുള്‍ ചെയ്തോനേ-പരനേ- (മനു..)

6. അരികില്‍ വരായ്കില്‍ നീ, എന്‍റെ-മരണം വന്നീടും
  കരുണാവാരിധിയേ വന്നെന്‍റെ-കരളു തണുപ്പിക്ക-പരനേ- (മനു..)| 
                 ചെഞ്ചുരുട്ടി-ആദിതാളം
                           പല്ലവി
        താ താ സുഖം പരനേ-നിന്‍ ദാസനു (സിക്കു) നീ
                         അനുപല്ലവി
         നാഥാ ദാസര്‍ക്കു നിത്യം നന്മ രക്ഷകള്‍ തന്നു
         ഖേദം ഒഴിച്ചു കാത്തു-കൃപയെ പ്രകാശിപ്പിച്ചു- (താ..)
                          ചരണങ്ങള്‍
1. നീയല്ലാതാരു ശരണം-നിന്‍ മക്കള്‍ക്കു നീ
  നേരെ വന്നേക-കരുണ താമസിക്കല്ലേ
  കായം ധരിച്ചു ഭൂവില്‍-കഷ്ടങ്ങളെ വഹിച്ചു
  ക്രൂശില്‍ മരിച്ചുയിര്‍ത്തു-മേവും കാരുണ്യവാനേ- (താ..)

2. ദോഷം ക്ഷമിക്ക നാഥനേ-പാപികള്‍ക്കുള്ള
  ഖേദം ഒഴിക്ക നാഥനേ-ഇന്നേരം തിരു
  തോഷം അരുളും കൃപ-സൂക്ഷ്മം അടിയാര്‍ കാണ്മാന്‍
  സുഖം കല്പിച്ചീടണമേ-സന്തോഷകാരണനേ- (താ..)

3. ഭാഗ്യം തരും പരമനേ-അനുഗ്രഹങ്ങള്‍
  ഭാഗ്യം ചെയ്യേണമിങ്ങുമെ-സ്തുതി നിനക്കു
  യോഗ്യം ഇന്നും എന്നേയ്ക്കും-യോഗ്യം നിന്‍ കൃപമൂലം 
  യോഗ്യം കീര്‍ത്തനം ചൊല്‍വാന്‍-ഇമ്മാനുവേലേ ഇപ്പോള്‍- (താ..)| 
       (സുഖപ്രസവത്തിനായി പ്രാര്‍ത്ഥന)
      'വരിക നല്‍ വരങ്ങളെ നീ'-എന്ന രീതി
               പല്ലവി
    ദയയോടേശു നാഥനേ കടാക്ഷിക്കേണമേ-
    രക്ഷ നീ നല്‍കേണമേ
              ചരണങ്ങള്‍
1. സൗഖ്യത്തോടെ ഈ നിന്‍ ദാസി പ്രസവിച്ചീടുവാന്‍
  തിരു കൃപ തന്നീടുക

2. ആധി വ്യാധി സങ്കടങ്ങള്‍ അകറ്റും വല്ലഭാ
  സുഖം അരുളും നല്ലവാ

3. നോവും പാടും വേദനകളും ഒഴിക്കും വൈദ്യനേ-
  ഇമ്പം പെരുക്കും നിത്യനേ

4. നോക്കി സര്‍വ്വ സങ്കടങ്ങള്‍ നീക്കും ശക്തനേ-
  ഇങ്ങും നോക്കുകന്‍പനേ-

5. അടിയാര്‍ ചെയ്ത പാതകങ്ങള്‍ മോചിക്കേണമേ-
  കൃപ ശോഭിക്കേണമേ-

6. നിന്‍റെ നാമത്തിന്‍ നിമിത്തം കേട്ടരുളുകേ-
  ജപം യേശുനാഥനേ-| 
      (സുഖപ്രസവത്തിനായി പ്രാര്‍ത്ഥന)
      'തരണമേ പരമ ശരീരി'-എന്ന രീതി
               പല്ലവി
      താതാ സുഖ പ്രസവ കാലം-തിരു
      ദാസിക്കീശോ നല്‍ മനുവേലാ
             അനുപല്ലവി
      പാതകങ്ങള്‍ ക്ഷമിക്കും നാഥാ-തിരു
      പാദം ശരണം അരുള്‍ മോദം-വേഗം-
             ചരണങ്ങള്‍
1. ഏതുകാലത്തും പരിപാലാ-നീയേ
  എളിയ ഞങ്ങള്‍ക്കു രക്ഷാ നാഥന്‍
  ഖേദങ്ങള്‍ നീക്കും ഗുണശീലാ-ദാസര്‍
  കേണിരക്കുന്നു കൃപ ചെയ്‌വാന്‍ - വേഗം

2. പണ്ടു ശിശുവായ് വന്ന നാഥാ-ഭവാന്‍
  പരിചോടു നിന്‍ മാതാവിനന്നു
  കണ്ടു സുഖപ്രസവം തന്നു-അന്നേര്‍
  കരുണയോടീ ദാസിക്കും തായേ - വേഗം

3. താതന്‍ മാതാ നല്‍ വൈദ്യന്‍ നീയേ-തിരു
  ദയ ഞങ്ങള്‍ക്കെന്നും രക്ഷയാമേ
  ഭേദമില്ലാത്ത ചൊല്ലുള്ളോനേ-അരുള്‍
  പെരികെ സന്തോഷമേ-കൃപാലോ - വേഗം

4. പിഴയിങ്ങുള്ളവ ക്ഷമ ചെയ്തു-തിരു
  പേരിന്നടിയാര്‍ സ്തുതി പാടാന്‍
  വഴിപോലെ ആശീര്‍വാദം ചെയ്തു-കാത്തു
  മംഗലം ദാസര്‍ക്കെന്നും നീ താ - വേഗം| 
               (പ്രസവാനന്തര സ്തുതി)
                 മോഹനം-ഏകതാളം
       'നല്ല ദേവനേ, ഞങ്ങള്‍ എല്ലാവരെയും'-എന്ന രീതി
1. പറവാന്‍ കഴിയാത്ത നിന്‍റെ കരുണകള്‍ക്കായി
  ഏറെ നന്ദിയോടെ ഞങ്ങള്‍ സ്തോത്രം ചെയ്യുന്നു

2. വൈഷമ്യമുള്ള എല്ലാ ആപത്തില്‍ നിന്നും
  വിഷമം തീര്‍ത്തു രക്ഷിച്ചതിനാല്‍ സ്തോത്രം ചെയ്യുന്നു

*3. പ്രയാസങ്ങള്‍ നീക്കി നിന്‍ ദാസിക്കു-സുഖ
  പ്രസവം നല്‍കി രക്ഷിച്ചതിനായ് സ്തോത്രം ചെയ്യുന്നു

4. എല്ലാ ദോഷത്തില്‍ നിന്നും ഞങ്ങളെയെല്ലാം
  വല്ലഭാ! നീ കാക്കുന്നതിനാല്‍ സ്തോത്രം ചെയ്യുന്നു

5. അപ്പം വെള്ളവും അപ്പന്‍ ദിവസം ഞങ്ങള്‍ക്ക്
  ഒപ്പം നല്‍കുന്നതിനാല്‍ ഞങ്ങള്‍ സ്തോത്രം ചെയ്യുന്നു

6. പാപത്താലുള്ള ദൈവകോപത്തില്‍ നിന്നും 
  ശാപം തീര്‍ത്തു രക്ഷിച്ചതിനാല്‍ സ്തോത്രം ചെയ്യുന്നു

3-)o ചരണം മാറ്റി മറ്റ് ഏതു സന്ദര്‍ഭങ്ങളിലും സ്തോത്ര ഗാനമായി ഉപയോഗിക്കാവുന്നതാണ്| 
              രാഗം-മുഖാരി-രൂപകതാളം
         'അതിരാവിലെ തിരുസന്നിധി' എന്ന രീതി

1. ജ്ഞാനസാഗര ദേവ താവക നാമമേ എന്‍ പ്രമോദമേ
  മാനസേ വന്നു നീക്കുക ഇരുളാകെ എന്‍ ഗുരുനാഥനേ

2. വീട്ടിലും പാഠശാല തന്നിലും യേശുതാന്‍ അഭ്യസിച്ചപോല്‍
  വാട്ടമറ്റു വളരണം ദേഹദേഹിയാത്മനാമയം

3. മേരിയന്നു ജീവാമൃതം തിരുപാദേ ചേര്‍ന്നു നുകര്‍ന്നപോല്‍
  നേരില്‍ നിന്മുഖ തേജസ്സേകിയീ ബാല(നെ,യെ,രെ) നിറയ്ക്കേണമേ

4. ദൈവഭക്തിയില്‍ ഉത്ഭവിക്കുന്നു ജ്ഞാനമെന്നതു സല്‍മതം
  ദൈവമേ അരുളേണമേ നിന്നിലുറ്റ ഭക്തിയനാരതം

5. വിദ്യാരംഭദിനം മുതല്‍ക്കളവറ്റ നിന്‍ കൃപ നേടിയീ-
  വിദ്യാര്‍ത്ഥി ബാല(ന്‍,ര്‍) ചിത്തശുദ്ധിയില്‍-നിന്നെ സേവ ചെയ്തീടണം | 
               ഭൈരവി-ത്രിശ്രതാളം
                   പല്ലവി
   വരിക വര്‍ഷക്കുറവു തീര്‍പ്പാന്‍-വരിക നാഥനേ
   മാരി തരിക ജീവനേ
                 ചരണങ്ങള്‍
1. പാരില്‍ പെരുത്ത വരള്‍ച്ചയാലെ-ദാഹം എറുന്നേ
  നര ദേഹം മാറുന്നേ- (വരിക..)

2. നട്ട സസ്യം മഴയില്ലാതെ-പട്ടുപോകുന്നേ
  കഷ്ടം വളരെ കൂടുന്നേ- (വരിക.)

3. ധരണിയേറെ ഉഷ്ണത്താലെ-ഉണങ്ങിപ്പോകുന്നേ
  ദുരിതം വളരെ ആകുന്നേ- (വരിക..)

4. കരുണയോടെ തക്ക മഴ നീ തരിക യേശുവേ
  നര ജീവപാലനേ- (വരിക..)

5. നരരെല്ലാരും ക്ഷാമം കൊണ്ടു-നശിച്ചു പോകുന്നേ
  പാരം വലഞ്ഞു പോകുന്നേ- (വരിക..)

6. ഭൂമി ശേഷിപ്പാനായി മഴ നീ-തരിക വേഗത്തില്‍
  രക്ഷാകരനേ യേശുവേ- (വരിക..)| 
            ഹിന്ദുസ്ഥാന്‍ - രൂപകതാളം
                   പല്ലവി
           ഇന്നിങ്ങെഴുന്നുവായേ-ഈശോ
           ഇമ്മാനുവേലേ നീയേ
                  ചരണങ്ങള്‍
1. വിണ്ണില്‍ നിന്നടിയാര്‍ക്കായ്‌-വിരഞ്ഞു യാത്ര ചെയ്തോനേ
  പൊന്നീശോ ഗുണവാനേ-സ്വാമീ
  പോറ്റുന്നടിയാര്‍ നിന്നെ- (ഇന്നി..)

2. ഗമനം ആഗമനവും-കനിഞ്ഞു നടത്തേണമേ
  ക്ഷമയോടെഴുന്നു വായേ-സ്വാമീ
  സകല നന്മയുള്ളോനേ- (ഇന്നി..)

3. ഇന്നീ ഭവനം വിട്ടു-യാത്ര ചെയ്യുന്നവര്‍ക്കു
  നന്നേ നന്മകള്‍ തായേ-സ്വാമീ
  നാഥന്‍ നീ കാവലായേ- (ഇന്നി..)

4. ഇങ്ങു വസിപ്പവര്‍ക്കും-യേശു നീയേ ശരണം
  ഭംഗിയായ് പാലിക്കേണം-സ്വാമീ
  പല നന്മകള്‍ നല്‍കണം- (ഇന്നി..)

5. പാപ പരീക്ഷകളും-പല കഷ്ടനഷ്ടങ്ങളും
  കേവലം അടുക്കാതെ-സ്വാമീ
  കൃപയോടു കാത്തുകൊള്‍വാന്‍- (ഇന്നി..)| 
            'അടിമ വേല ഒഴിഞ്ഞു' എന്ന രീതി
                            പല്ലവി
       അപ്പനേ കരുണാകരാ മമ സ്വര്‍പിതാ പരമോന്നതാ
                          അനുപല്ലവി
       പാര്‍പ്പിടമടിയാര്‍ക്കരുളുക പാലകാ സര്‍വ പൂജിതാ
                           ചരണങ്ങള്‍
1. പരത്തിലെത്തിടും വരെയും തങ്ങുവാന്‍
  ചെറുകുടിലുകളൊന്നൊന്നായ്
  ധരയില്‍ നിന്‍ മക്കള്‍ ചമയ്ക്കുവാന്‍ തിരു-
  കരത്തിന്‍ താങ്ങലേകീടുക- (അപ്പ..)

2. കുടുംബം കുടുംബമായി മാനവ-
  കുലം ജഗത്തില്‍ വാണീടുവാന്‍
  പടുത്വമോടെയാ വ്യവസ്ഥ നീ പുരാ
  ക്രമപ്പെടുത്തിയങ്ങേദനില്‍ (അപ്പ..)

3. വീടു നാഥന്‍ പണിഞ്ഞിടായ്കില്‍ വൃ-
  ഥാ ഞങ്ങള്‍ പെടും പാടുകള്‍
  നേടുകില്ലൊരു മീനും വല നി-
  ന്നാജ്ഞ കൂടാതിറക്കുകില്‍- (അപ്പ..)

4. ഭാഷ പിണങ്ങി ബാബേല്‍ പണി മു-
  ടങ്ങിയതു പോലായിടാ-
  തീഷല്‍ ഭേദമെന്യേ തിരു ഹിത-
  മാദ്യം തന്നെയറിഞ്ഞീടാന്‍- (അപ്പ..)

5. പാറമേലൊരു വീടു പണിത
  ബുദ്ധിമാനു സമാനമായ്‌
  മാറിടാത്ത നിന്‍ ദൂതു ജീവിത
  മായതിന്നടിസ്ഥാനമായ്‌- (അപ്പ..)| 
         ജര്‍മ്മന്‍ - ഏകതാളം
                പല്ലവി
      വരിക ദാസരിന്‍ വീടതില്‍
      മഹത്വ ദേവാ ഇന്നേരത്തില്‍
             അനുപല്ലവി
      അരുമയുള്ള നിന്‍ അനുഗ്രഹം വരാന്‍
      അടിമകള്‍ ഇരന്നീടുന്നേ- (വരിക..)
             ചരണങ്ങള്‍
1. ഇതു നിന്നുടെ വീടാകുവാന്‍
  ഇതില്‍ നിന്‍ കീര്‍ത്തി പൊങ്ങീടുവാന്‍
  സ്തുതി അപേക്ഷകള്‍ ദിനം പ്രതി ഇതില്‍
  ശോഭയായ്‌ കഴിച്ചീടുവാന്‍- (വരിക..)

2. ഇതില്‍ പരിശുദ്ധി കൂടുവാന്‍
  ഇതില്‍ നിന്‍മക്കള്‍ വാണീടുവാന്‍
  ഇതില്‍ സന്തോഷവും നല്‍ സമാധാനവും 
  ഇതു മുതല്‍ വസിച്ചീടുവാന്‍- (വരിക..)

3. തിരുകൃപ നിഴലാകുവാന്‍
  തിരു ദൂതര്‍ കാവലാകുവാന്‍
  തിരുസുതര്‍ തുണയാകുവാന്‍ കൂടെ
  തിരുശുദ്ധാത്മന്‍ വാണീടുവാന്‍- (വരിക..)| 
  'മോദമതി മോദമോദം' എന്ന രീതി
              പല്ലവി
  നല്ലവനാം മനുവേലനേ
  കല്ലിന്നിടുമ്പോള്‍
  ഉല്ലാസമായെഴുന്നള്ളേണം
          അനുപല്ലവി
കര്‍ത്തനേ നിന്‍ കീര്‍ത്തിയെന്നും
പാര്‍ത്തലത്തില്‍ ഉയര്‍ത്തീടാന്‍
ആര്‍ത്തമോദം പണിയുന്നീ
ആലയത്തെ സ്വീകരിക്ക.
          ചരണങ്ങള്‍
1. ദൈവനാമ മഹത്വത്തിനായ്
  ഏവരും ചെമ്മെ
  കാത്തിരിക്കട്ടീ ഭവനത്തില്‍
  യേശുവേ ഈ ആലയത്തി-
  ലാശയോടെ പ്രാര്‍ഥിക്കുക്കുമ്പോള്‍ 
  ആശിഷമരുള്‍ക പാപ-
  ലേശം നീങ്ങി മോദം ചേരാന്‍ (നല്ലവ..)

2. പാപഭാരം വഹിക്കുന്നോരെ
  താപമകറ്റി 
  മോദമേകട്ടെന്നുമീ സ്ഥലം;
  ദൈവദാസര്‍ ഇവിടെ നിന്‍
  ശുദ്ധനാമം ഘോഷിക്കുമ്പോള്‍
  ക്രിസ്തുനാമം ജയത്തിന്നായ്‌
  അത്ഭുതങ്ങള്‍ ചെയ്തീടേണം (നല്ലവ..)

3. ദാസര്‍ നിന്നെ ഭക്ത്യാതേടുമ്പോള്‍
  അതിശയമായ്‌
  ആവസിക്ക ഈ ഭവനത്തില്‍
  ബാലര്‍ നിന്നെ സ്തുതിക്കുന്ന 
  'ഹോശന്നാ' എന്നുള്ള ശബ്ദം
  'ഹല്ലേലൂയ്യാ' എന്നതൊപ്പം
  എന്നും ഉയരട്ടിവിടെ (നല്ലവ..)| 
              ശങ്കരാഭരണം-ആദിതാളം
                    പല്ലവി
        വനരാജനാം ത്രിയേകനേ-എഴുന്നരുള്‍ക
                  ചരണങ്ങള്‍
1. സേനദൂത സേവിതാ ബഹു-വാനലോക നായകാ
  ഗാനം പാടും ദാസര്‍ നടുവില്‍ നീ-വാ പരാപരാ കൃപാകരാ- (വാന..)

2. ഒന്നുപോലെ എങ്ങുമേ നിറ-യുന്ന ശ്രേഷ്ഠ ദൈവമേ
  നിന്നു വാഴ്ത്തും ദാസര്‍ നടുവില്‍ നീ-വാ പരാപരാ സര്‍വ്വേശ്വരാ- (വാന..)

3. ഇന്നു കല്ലിടുന്ന നിന്‍ തിരു-മന്ദിരത്തിന്‍ വേലയെ
  വന്നനുഗ്രഹിക്ക കൃപക്കട-ലേ പരാപരാ-മഹേശ്വരാ- (വാന..)

4. ഭക്തരാം നല്‍ക്കല്‍കളാല്‍ ഇങ്ങു-ശുദ്ധ ജ്ഞാനമന്ദിരം
  ശക്തനേ ഉയര്‍ത്തി ഇതില്‍ വസി-ക്കേണമേ മഹാദയാപരാ- (വാന..)

5. താതജാതനാത്മനേ ജഗ-ന്നാഥനാം ത്രിയേകനേ
  മോദമോടു ദാസരിടയില്‍ വ-ന്നീടേണം മഹാ തേജോമയാ- (വാന..)| 
              'എക്കാലം കാണുമോ' എന്ന രീതി
                       പല്ലവി
          യേശു മഹേശാ ഇങ്ങെഴുന്നരുളേണം
          ആശിഷം തരുവാന്‍ കൃപാസനം-വഴിയായ്‌- (യേശു..)
                     ചരണങ്ങള്‍
1. ആദിയേ ദേവാ അമലാ ഒമേഗാ-നീതിയിന്‍ സൂര്യാ വിമലാ അമേയാ
  ജ്യോതി പ്രകാശമാം വേദ നാഥാ സ്വാമീ- (യേശു..)

2. മേഘവാഹനനേ ശോകപാപഹനേ-ദേഹവാഹനനേ ലോകരക്ഷകനേ
  ദേഹം ധരിച്ച നരദേവനേ സ്വാമി- (യേശു..)

3. ധരണിയിലിരുവര്‍ ഒരു മനസ്സോടെ-തിരുനാമം ജപിച്ചാല്‍ വിരവൊടു-ഭഗവാന്‍
  വരുമിവിടെ എന്നു വചിച്ച കൃപാലോ- (യേശു..)

4. ഇങ്ങു നിന്‍ ഭജനം ഭംഗിയായ് സതതം പുംഗഭക്തിയുടന്‍ എന്നും ചൊല്ലീടുവാന്‍
  സംഗതി വരുത്തുക നീ കൃപയോടിഹ- (യേശു..)

5. മോക്ഷത്തിന്മേലും ഇക്ഷിതി അഖിലം-സാക്ഷിയായ്‌ മേവും ക്രിസ്തേശു-മഹേശാ
  ഇക്ഷണം പ്രസന്നതയാകണം ഇഹ ഭവാന്‍- (യേശു..)

6. ഭക്തവത്സലനേ മുക്തിദായകനേ-ഭക്തി നല്‍കണമേ ശക്തിമാന്‍ ഗുരുവേ
  ശക്തിജ്ഞാനം ദയ തിങ്ങും യഹോവയേ- (യേശു..)| 
                         പല്ലവി
     പരലോകാധിപനേ പരനേ-വരണം തിരുഭവനേ
                      അനുപല്ലവി
          പരനേ കൃപയായ്‌-തിരു മന്ദിരത്തില്‍
          ഇറങ്ങി ആവസിക്കണമേ-പരനേ- (പര..)
                      ചരണങ്ങള്‍
1. പരത്തിലും ഭൂമിയിലും ഇതെന്യേ-പലലോകങ്ങളിലും
  ഒരു വിധം നിറഞ്ഞും-ഒന്നിലും അടങ്ങാ
  ഉന്നതനായവനേ-പരനേ- (പര..)

2. അടിയര്‍ക്കീ ആലയത്തെ ലഭിപ്പാന്‍-ഇടവരുത്തിയ നാഥാ
  അടിമകള്‍ നിന്നെ-അടിതൊഴുതിടുന്നേ
  അംഗീകരിക്കണമേ-പരനേ- (പര..)

3. തിരുകൃപ തിരുബലവും ദയയും-തിരുമഹിമയും ക്ഷമയും
  പരിചോടു പരനേ അരുളി ആലയത്തില്‍
  നിറച്ചു വെച്ചീടണമേ-പരനേ- (പര..)

4. സ്തുതിജപം തിരുധ്യാനം പ്രസംഗം-ഇതു മുതല്‍ നിന്‍ ഭവനേ
  അധിക ഭക്തിയോടും-ശ്രദ്ധയോടും നടപ്പാന്‍
  അധിവസിച്ചീടണമേ-പരനേ- (പര..)

5. നീതിയെ ധരിച്ചവരായ്‌ നിന്‍ ദാസര്‍-തിരു സേവ ചെയ്‌വാന്‍
  നീ ദയയോടെ-നിത്യമീ സഭയില്‍
  നിന്‍ കൃപ പകരണമേ-പരനേ- (പര..)

6. അനുതപിച്ചീടുവാനും ക്ഷമകള്‍-അനുഭവിച്ചീടുവാനും
  മനസ്സമാധാനം-പലര്‍ ലഭിപ്പാനും
  കനിവായ്‌ ഈ സമയം-പരനേ- (പര..)| 
  Come, Ye, thankful people,
           come
    'കാണുവിന്‍ പുല്‍ക്കൂടതില്‍'
          എന്ന രീതി
             1
സ്തോത്രം ചെയ്-വോര്‍ വന്നീടിന്‍ 
കൊയ്ത്തിന്‍ ഗീതം പാടുവിന്‍;
സര്‍വ്വം നല്ല ശേഖരം
വര്‍ഷകാലം ആരംഭം

    സൃഷ്ടികര്‍ത്തന്‍ നല്‍കുന്നു
    ആവശ്യങ്ങള്‍ തീര്‍ക്കുന്നു;
    ആലയത്തില്‍ വന്നീടിന്‍,
    കൊയ്ത്തിന്‍ ഗീതം പാടുവിന്‍
             2
സര്‍വ്വ ലോകോദ്യാനവും
തന്മഹത്വം കായ്ക്കണം;
ധാന്യവും അല്ലാത്തതും
മോദം ഖേദം നല്‍കണം;

    ആദ്യം തണ്ടു പിന്‍ കതിര്‍
    പിന്നെ പൂര്‍ണ്ണ ധാന്യവും,
    കൊയ്ത്തിന്‍കര്‍ത്തന്‍ ഞങ്ങളെ
    പൂര്‍ണ്ണ ധാന്യമാക്കണം
             3
ദൈവം ചേര്‍ക്കും കറ്റമേല്‍
നമ്മുടെ കര്‍ത്താവു താന്‍;
തന്‍ ജനത്തില്‍ നിന്നു മേല്‍
സര്‍വ്വ ദോഷം നീക്കും താന്‍;

    ദൂതരോടു കല്പിക്കും;
    തള്ളിന്‍ തീയില്‍ ദുഷ്ടരെ
    ചേര്‍പ്പിന്‍ സ്വര്‍ഗ്ഗേ നിത്യവും
    പാര്‍പ്പതിന്നു ഭക്തരെ
             4
കര്‍ത്തനേ വന്നീടണം
വേഗം കൊയ്ത്തു ശാലയില്‍,
നിന്‍ ജനത്തെ ചേര്‍ക്കണം
പാപദുഃഖം പോകയില്‍;

    നിത്യ കാലം ശുദ്ധരാം
    തൃപ്പാദത്തില്‍ വാസരം
    ദൂതരോടു വന്നിദം
    കൊയ്ത്തുവീട്ടില്‍ ചേര്‍ക്കണം| 
              രാഗം-ഇംഗ്ലീഷ്
1. വിതച്ചീടുക നാം-സ്വര്‍ഗ്ഗത്തിന്‍റെ വിത്താം
  ക്രിസ്തന്‍ സുവിശേഷം-ഹൃദയങ്ങളില്‍
  ആത്മമാരി പെയ്യും-ദൈവം കൃപ ചെയ്യും
  തരും കൊയ്ത്തിനേയും,-തക്ക കാലത്തില്‍

     കൊയ്ത്തുകാലത്തില്‍-നാം സന്തോഷിച്ചും
     കറ്റകള്‍ ചുമന്നും-കൊണ്ടു വന്നീടും.

2. വിതച്ചീടുക നാം-സ്നേഹത്തിന്‍ അദ്ധ്വാനം
  ഒരു നാളും വ്യര്‍ത്ഥം-അല്ല ആകയാല്‍
  എന്നും പ്രാര്‍ഥിച്ചീടിന്‍-വേലയില്‍ നിന്നീടിന്‍
  വിത്തു നനച്ചീടിന്‍ കണ്ണുനീരിനാല്‍- (കൊയ്ത്തു..)

3. വിതച്ചീടുക നാം-വര്‍ദ്ധനയെ ദൈവം
  നല്‍കും സര്‍വ്വനേരം-തന്‍ വന്‍ ശക്തിയാല്‍
  വേനല്‍ക്കാലം വര്‍ഷം-കാറ്റുശീതം ഉഷ്ണം
  ചെയ്യും ദൈവ ഇഷ്ടം-ഭൂമി നില്‍ക്കും നാള്‍- (കൊയ്ത്തു..)

4. വിതച്ചീടുക നാം-തടസ്സം അനേകം
  സാത്താന്‍ കൊണ്ടെന്നാലും-തന്‍ വൈരാഗ്യത്തില്‍
  തളര്‍ന്നു പോകാതെ-സ്നേഹവും വിടാതെ
  നില്‍ക്ക ക്ഷീണിക്കാതെ-ക്രിസ്തന്‍ ശക്തിയില്‍- (കൊയ്ത്തു..)

5. വിതച്ചീടുക നാം-വിതയ്ക്കുന്ന കാലം
  അവസാനിച്ചീടും-എത്ര വേഗത്തില്‍
  ഇപ്പോള്‍ വിതയ്ക്കാതെ-ഇരുന്നാല്‍ കൊയ്യാതെ
  രക്ഷകന്‍ മുമ്പാകെ-നില്‍ക്കും ലജ്ജയില്‍- (കൊയ്ത്തു..)

6. വിതച്ചീടുക നാം-ദിവ്യസമാധാനം
  മുളച്ചീടുവോളം ശൂന്യദേശത്തില്‍
  മരുഭൂമി കാടും-ഉല്‍സവം കൊണ്ടാടും
  പര്‍വ്വതങ്ങള്‍ പാടും-ദൈവതേജസ്സില്‍ (കൊയ്ത്തു..)| 
                         പല്ലവി
      ഈശ ദൈവസുതാ ശുദ്ധ-നാവിയേ വിമലാ-തവ
      ദാസര്‍ നിന്‍ ദയയ്ക്കായ്‌ സ്തോത്രം-ചെയ്യുന്നു പരനേ
                       അനുപല്ലവി
  കരുണാസനം വഴി-വരണം സഭാമദ്ധ്യേ- (ജഗദീശ..)
                       ചരണങ്ങള്‍
1. ദോഷം ശോധനകള്‍ ഒന്നും നാശം ചെയ്തിടാതെ-സര്‍വ
  ആശിഷം വരങ്ങള്‍ തന്നു-സൂക്ഷിച്ച പരനേ
  ഇവയ്ക്കായെല്ലാറ്റിനും-സ്തവമിന്നുമെന്നേയ്ക്കും- (ജഗദീശ..)

2. ആപത്തും ദുരിതം ക്ഷാമം ഭീരുത്വങ്ങള്‍ യുദ്ധം-വരാ-
  തെ ബുദ്ധി സുഖം ക്ഷേമം-ഏറെ തന്ന പരാ
  മശിഹാ കാര്യസ്ഥനേ-വിശുദ്ധാത്മനേ ഗുരോ- (ജഗദീശ..)

3. നന്മകള്‍ ബഹുത്വം എന്നും-തന്നതിന്‍ നിമിത്തം-ദേവാ
  നിന്‍ നാമത്തിനെന്നും നന്ദി-വന്ദനം ചെയ്യുന്നു
  അനഘാ പരാസുതാ-അമലാ ശുദ്ധാത്മനേ- (ജഗദീശ..)

4. സത്യവേദമുടന്‍ ക്രിസ്തിന്‍-ശുദ്ധ മാര്‍ഗ്ഗമതും-തന്നു
  പഥ്യമായ് നടപ്പാന്‍ നിത്യം കാത്ത നിന്‍-കൃപക്കായ്‌
  സതതം ദയാനിധേ-സ്തുതിദാസര്‍ ചെയ്യുന്നേ- (ജഗദീശ..)

5. ദൂതരിന്‍ സ്തുതിയെ നിത്യം-മോദേന ശ്രവിക്കും-സര്‍വ
  നാഥനേ യഹോവേ രക്ഷാ-നാഥനേ മശിഹാ
  അതി പാവനാത്മനേ-ഇതും ഏറ്റുകൊള്ളുകേ- (ജഗദീശ..)| 
ദൈവമേ, ഈയാണ്ടിനന്തം 
       കാണുവോളം കാത്തു നീ;
പാതയറ്റ കാനനത്തില്‍ 
       മാര്‍ഗ്ഗമായിരുന്നു നീ 
സ്നേഹത്തോടെ യാത്ര എല്ലാം 
       കൂടെവന്ന നാഥനേ,
നിന്‍ കൃപാകടാക്ഷത്തിന്നു 
       സ്തോത്രം എന്നെന്നേയ്ക്കുമേ
           1
ആശീര്‍വാദങ്ങള്‍ ഈയാണ്ടില്‍ 
       മാരിപോല്‍ പൊഴിഞ്ഞു നീ;
ആദിയന്തം നിന്‍ സഹായം 
       നല്‍കി കാത്തുകൊണ്ടു നീ
സ്നേഹ കാരുണ്യങ്ങളാലെ 
       രാവിലും പകലിലും
ആപല്‍ക്കാലം നീക്കി ഭാഗ്യം 
       നല്‍കി ഞങ്ങള്‍ക്കേവര്‍ക്കും
           3
അന്ധകാര കാലത്തിങ്കല്‍ 
       ഭീതി പൂണ്ടു ദാസരും;
നിന്‍ സ്വരൂപത്തെ മറപ്പാന്‍ 
       വന്നുകാര്‍മേഘങ്ങളും,
എങ്കിലും നിന്‍ സ്നേഹം എന്നും 
       കൈവിടാതിരുന്നിതേ
ഖേദത്തില്‍ ആശ്വാസം തന്നും 
       ക്ഷേമമായ് നടത്തിയേ.
           4
ഏറെ സ്നേഹിതര്‍ ഈയാണ്ടില്‍ 
       ദീര്‍ഘനിദ്ര പ്രാപിച്ചു
സ്വര്‍ഗ്ഗനാട്ടില്‍ ഞങ്ങളേയും 
       ഇന്നു കാത്തുനില്‍ക്കുന്നു
മൃത്യു നാളില്‍ യാത്ര തീര്‍ന്നു 
       ഭൂവില്‍ നിന്നു പോകയില്‍
ദൈവമേ ഈ ദാസരേയും 
       ചേര്‍ക്കണം നിന്‍ തേജസ്സില്‍ | 
              ദ്വിജാവന്തി-ആദിതാളം
                        പല്ലവി
        നാളുകള്‍ പോയീടുന്നു-സഹോദരാ
        നാളുകള്‍ പോയീടുന്നു
                     അനുപല്ലവി
    നാളുകള്‍ നാലുവിരല്‍-നീളമേയുള്ളതിനാല്‍
    ചേലോടു നീയിതു-ചിന്തിച്ചുണര്‍ന്നുകൊള്‍ക- (നാളുകള്‍..)
                    ചരണങ്ങള്‍
1. പൂവും പിഞ്ചും വിളഞ്ഞും-പഴുത്തുമൊരു
  മാവില്‍ നിന്നു വീഴും പോല്‍
  ചാവാല്‍ പിടിപെട്ടു നിന്‍-ചുറ്റിലുള്ള അനേകര്‍
  ഭൂവില്‍ നിന്നെടുക്കപ്പെ-ട്ടീടുന്നില്ലയോ? നിന്‍റെ- (നാളുകള്‍..)

2. തന്ത തള്ള പോയില്ലയോ-സഹോദരാ
  എന്തിങ്ങനെയിരിക്കുന്നു?
  ഹന്തയെന്നേക്കുമായി നിന്‍റെ ഭവനമതില്‍
  ചന്തമോടിരുന്നീടാ-മെന്നോ നിനയ്ക്കുന്നു? നിന്‍റെ- (നാളുകള്‍..)

3. ഇന്നും ദൈവം കനിഞ്ഞയ്യോ-ജീവനോടു
  നിന്നെവെച്ചിരിക്കുന്നഹോ
  ഉന്നതന്‍ കനിവെ വെ-ടിഞ്ഞു നടന്നാല്‍ ചാവു
  ഒന്നു മൊരുങ്ങാനേരം-നിന്നെയെടുത്തീടും നിന്‍- (നാളുകള്‍..)

4. യേശു കുരിശില്‍ നിനക്കായ്‌ സഹോദരാ
  ഏറി മരിച്ചതോര്‍ക്ക നീ
  ലേശവും താമസിയാ-തേശുവിന്‍ പാദത്തെ നീ
  ആശ്ലേഷം ചെയ്തവനില്‍-വിശ്വസിച്ചാശ്വസിക്ക- (നാളുകള്‍..)

5. ഇഷ്ടകാലമിതയ്യയ്യോ-സഹോദരാ
  കഷ്ടകാലം പിന്‍ വരുന്നു
  ഇഷ്ടകാലത്തില്‍ ഗുണ-പ്പെട്ടിടായ്കില്‍ നരകാ-
  രിഷ്ടതയില്‍ വീണയ്യോ-കഷ്ടമുഴന്നീടും നിന്‍- (നാളുകള്‍..)| 
              ഘണ്ടാരം-ആദിതാളം
                  പല്ലവി
       ഇന്നേരം യേശുദേവനേ-കടക്കണ്‍ നോക്കി
       എന്നെ രക്ഷിക്ക നാഥനേ
                ചരണങ്ങള്‍
1. നിന്നെ മറന്ന മഹാ-നീച പാപി ഈ വര്‍ഷം
  ഒന്നുകൂടെ ജീവിപ്പാന്‍-ഉള്ളം അലിഞ്ഞല്ലോ നീ- (ഇന്നേരം..)

2. വമ്പുല്ലാസങ്ങളായ-കൊമ്പും ഇലയുമെന്യേ
  മന്നാ കനികകളൊന്നും-തന്നില്ലേ പാതകന്‍ ഞാന്‍- (ഇന്നേരം..)

3. നല്ല വിത്തിട്ട മന്നാ-കല്ലായിപ്പോയെന്‍ ഉള്ളം
  നാനാവിധം കളകള്‍-താനേ മുളച്ചു പോയേ- (ഇന്നേരം..)

4. ആണ്ടൊന്നുകൂടെ നില്‍പാന്‍-അനുവാദം നേടിയോനേ
  വേണ്ട കോപമിന്നേരം-വെറുക്കരുതെന്നെ സ്വാമീ (ഇന്നേരം..)

5. ചുറ്റും കിളയ്ക്ക വാക്കാല്‍-ചൊരിക നിന്‍ ആത്മവെള്ളം
  മുറ്റും ആത്മഫലങ്ങള്‍-മോടിയായ്‌ ഞാന്‍ തരുവേന്‍- (ഇന്നേരം..)

6. വര്‍ഷം ഒന്നു പോകുന്നേ-മാപാപി ചെയ്ത ദോഷം
  വൈഷമ്യ ഭാരമായി-മലപോല്‍ പൊങ്ങി നില്‍ക്കുന്നേ- (ഇന്നേരം..)

7. ഈ ഭാരച്ചുമടും കൊണ്ടെങ്ങനെ ക്ഷീണനാം ഞാന്‍
  തില്‍പുള്ള ലോകക്കാട്ടില്‍-തീവ്രം നടപ്പേനയ്യോ- (ഇന്നേരം..)

8. കൈ നീട്ടി ഇപ്പോള്‍ എന്‍റെ-കനത്ത ചുമടാം പാപം
  മാനുവേലേ നീ നീക്കി-മറുവര്‍ഷം നല്‍കീടുക- (ഇന്നേരം..)| 
1. നിന്‍ നന്മകള്‍ കാരുണ്യവും 
  ഒരാണ്ടു കൂടെ ദൈവമേ     
  ലഭിച്ച ഞങ്ങള്‍ ഏവരും    
  വന്ദിച്ചു സ്തോത്രം ചെയ്യുമേ  
                   
2. മഹാ സമ്പൂര്‍ണ്ണ യാഗമേ    
  എന്‍ പാപഭാരം താങ്ങുകേ    
  പിമ്പുള്ളതെല്ലാം തള്ളി ഞാന്‍     
  മുമ്പോട്ടു യാത്ര ചെയ്യുമേ                    

3. ഈ അന്ധകാര ലോകത്തില്‍     
  നീ പാത ശോഭിപ്പിക്കുകേ,    
  വല്ലാത്ത ആത്മയുദ്ധത്തില്‍     
  വെന്നീടുവാന്‍ തുണയ്ക്കുകേ                     

4. എന്‍ ശക്തി സൌഖ്യം ഭാഗ്യവും     
  നീ ആകണം ദയാപരാ;    
  ഞാന്‍ സഞ്ചരിപ്പാന്‍ മാര്‍ഗ്ഗവും     
  നീ ആകണം രക്ഷാകരാ                    

5. വിശ്വസ്തന്‍ ശുദ്ധനായെന്നും     
  നിന്‍ സ്വന്തം ഞാനായീടേണം;    
  അന്ത്യം വരെ നിന്‍ സാന്നിദ്ധ്യം     
  എന്നോടുണ്ടായിരിക്കണം                     

6. മേല്‍ സ്വര്‍ഗ്ഗ കനാന്‍ നാടതില്‍    
  മഹോന്നതാസനത്തിന്‍ മുന്‍     
  ഞാന്‍ വന്നു ചേരുവോളവും     
  തുണയ്ക്കണം സദാ ഭവാന്‍ | 
              ആനന്ദഭൈരവി-ആദിതാളം
                         പല്ലവി
   വന്ദനം വന്ദനം സത്യ-ദൈവ പിതാവേ നിനക്കു 
   നന്ദനനാം യേശുമൂലം-വന്ദനം ഉണ്ടാക ആമേന്‍
                       അനുപല്ലവി
   ഇന്നിലം തന്നില്‍ ഉളവാം-എത്രയോ വിപത്തില്‍ നിന്നു
   ഇന്നുവരെ ഞങ്ങളെ നീ കാത്തുരക്ഷിച്ചു അതിന്നായ്‌- (വന്ദനം..)
                       ചരണങ്ങള്‍
1. പാര്‍ത്തലെ പാപത്തില്‍ ഉളവാം-എത്രയോ വിപത്തില്‍ നിന്നു
  പാരരചരോടമാത്യര്‍-മന്ത്രതന്ത്രികള്‍ പലരും
  ചീര്‍ത്ത ബലമുള്ളവര്‍-ധനികരായവരും മറ്റും
  ആര്‍ത്തിയോടു ജീവന്‍ വിട്ടു-ഞങ്ങള്‍ ശേഷിച്ചു അതിന്നായ്‌- (വന്ദനം..)

2. ഇക്ഷിതി തന്നില്‍ ഭവിച്ച-ക്ഷാമ രോഗാദികളൊരു
  ശിക്ഷയെന്നപോല്‍ പടര്‍ന്നു-രോഷണം കൊള്‍വാരനേകര്‍
  ഇത്ര വല്യാപത്തില്‍ നിന്നും-ശത്രുവാം പിശാചില്‍ നിന്നും
  ഭദ്രമായി ഞങ്ങളെ നീ കാത്തു രക്ഷിച്ചു അതിന്നായ്‌- (വന്ദനം..)

3. സത്യമാം തിരുവചനം-മൃത്യുവശന്മാര്‍ക്കശനം
  പഥ്യമായെല്ലാവരും കൈ-ക്കൊണ്ടു നടന്നീടുവാനും
  ഓടിയ കാലം അതിങ്കല്‍-വാടിയ ധരാതലത്തില്‍
  മോടിചേര്‍ത്തനുഗ്രഹിച്ച-നിന്‍ കൃപയ്ക്കായി നിനക്കു- (വന്ദനം..)

4. ഇന്നിനിപ്പുതു വര്‍ഷത്തില്‍-മന്നിതില്‍ വാഴും മനുഷ്യര്‍
  നന്ദിയോടുപജീവിപ്പാന്‍-തന്നരുള്‍ക നിന്‍ കൃപയെ
  ഭൃത്യരും സര്‍വ്വ സംഘവും-സത്യവിശ്വാസികള്‍ മറ്റും
  നിത്യവും ശുഭപ്പെടുവാന്‍, നിര്‍മ്മലാ അനുഗ്രഹിക്ക- (വന്ദനം..)| 
             ആനന്ദഭൈരവി-ആദിതാളം
                    പല്ലവി
     ഈയാണ്ടില്‍ ആശീര്‍വാദം-ഈശോ തിരുപ്രസാദം
     ഈ ദാസര്‍ക്കരുളേണം-ഇന്നേരമേ
                      ചരണങ്ങള്‍
1. വന്നുപോയ കാലവും-വരുന്ന കാലാകാലവും
  ഒന്നുപോലെ എന്നുമുള്ളവാ-ദേവേശനേ- (ഈ..)

2. പോയ വര്‍ഷത്തില്‍ വിപത്ത-നര്‍ത്ഥമൊന്നുമെന്നിയേ
  നീയരുള്‍ ചെയ്തിങ്ങുപാലനം-ദേവേശനേ- (ഈ..)

3. ക്ഷാമരോഗ ബാധകള്‍-വസന്തയാദിയെന്നിയേ
  ക്ഷേമ പാലനം കല്‍പിച്ചു നീ-ദേവേശനേ- (ഈ..)

4. നന്മയായി സര്‍വ്വവും ന-ടത്തും മാ കൃപാകരാ
  നിന്മനം കനിഞ്ഞീടേണമേ-ദേവേശനേ- (ഈ..)

5. നിന്മഹത്വത്തിന്നു തക്ക-ജീവിതം ചെയ്തിടുവാന്‍
  നന്മയാല്‍ സമ്പൂര്‍ണ്ണരാക്കുകേ-ദേവേശനേ- (ഈ..)

6. സത്യഭക്തി നീതി സ്നേഹം-താഴ്മയും വിശ്വാസവും
  നിത്യമിങ്ങു വര്‍ദ്ധിപ്പിക്കുകേ-ദേവേശനേ- (ഈ..)

7. ദിവ്യസമാധാന വാക്യം-നിന്നനുഗ്രഹങ്ങളും
  ഏവരോടും കല്‍പിച്ചയയ്ക്ക-ദേവേശനേ- (ഈ..)| 
Angels, from the realms of glory
      9.7.8.7.4.7
1. ദൂതരേ സ്വര്‍ലോകം വിട്ടു
     ഭൂതലേ വന്നീടുവിന്‍
  സൃഷ്ടി വാര്‍ത്ത പാടിയോരേ,
     ക്രിസ്തു ജന്മം ഘോഷിപ്പിന്‍
     വന്നു വാഴ്ത്തിന്‍
     ജാതനായ രാജനെ.

2. ശീതം കൊണ്ട രാത്രികാലേ
     കാത്ത ആടു മേയ്പരേ,
  ദൈവം മര്‍ത്യനായി വന്നു,
     ശോഭ എങ്ങും കാട്ടുന്നേ
     വന്നു വാഴ്ത്തിന്‍
     ജാതനായ രാജനെ.

3. പാപഭാരത്താല്‍ വലഞ്ഞു
     വേദനപ്പെടുന്നോരേ,
  യാഗമായി ശാപം തീര്‍പ്പാന്‍
     യേശു ജാതനായിന്നേ;
     വന്നു വാഴ്ത്തിന്‍
     ജാതനായ രാജനെ.

4. ഭൂവിന്‍ ഖേദം ആകെ നീക്കി
     മോദം അരുളീടും താന്‍,
  നാശമാം അജ്ഞാനം നീക്കി
     ജ്ഞാനം കല്‍പിച്ചീടും താന്‍
     വന്നു വാഴ്ത്തിന്‍
     ജാതനായ രാജനെ.| 
 While shepherds watched.
        C.M.
         1
രാക്കാലം ആടുമേയ്പന്മാര്‍
  കാത്തീടും നേരത്തില്‍,
കര്‍ത്താവിന്‍ ദൂതന്‍ വന്നു താന്‍
  മഹത്വ തേജസ്സില്‍.
         2
ഭയപ്പെടായ്‌വിന്‍ നിങ്ങള്‍ക്കും
  ഭൂലോകര്‍ ഏവര്‍ക്കും
സന്തോഷ ദൂതു നല്‍കുന്നു
  ദൂതന്‍ ചൊന്നാനിദം
         3
ഇന്നാള്‍ ദാവീദിന്‍ ഗ്രാമത്തില്‍
  നിങ്ങള്‍ക്കു രക്ഷകന്‍
കര്‍ത്താവാം ക്രിസ്തു ജാതനായ്‌
  ചിഹ്നം കാട്ടുന്നു ഞാന്‍.
         4
പുല്‍ക്കൂട്ടില്‍ ജീര്‍ണ്ണ വസ്ത്രത്താല്‍
  ചുറ്റപ്പെട്ടോന്‍ താനായ്‌
കണ്ടീടും ദിവ്യ ബാലനെ
  ദൃഷ്ടിക്കു പാത്രനായ്‌.
         5
അന്നേരം ദൂത സൈന്യവും 
  മാ ശോഭയില്‍ വന്നു;
ആ ദൂതനോടുകൂടെയും
  ദൈവത്തെ സ്തുതിച്ചു
         6
മഹോന്നതേ മഹത്വവും
  ഭൂലോകെ ശാന്തിയും
ദിവ്യ പ്രസാദം ഏവര്‍ക്കും
  എന്നേയ്ക്കുമാകണം.| 
  Hark! what mean these
       holy voices?
           1
കേള്‍! ആകാശത്തില്‍ മഹത്വ
ഗീതങ്ങള്‍ മുഴങ്ങുന്നു,
ആനന്ദിച്ചു ദൂത സംഘം
ഹല്ലേലുയാ പാടുന്നു.
           2
സ്തോത്രം ഉന്നതത്തില്‍ സ്തോത്രം
എന്നു ദൂതര്‍ ആര്‍ക്കുന്നു;
ഭൂവില്‍ പ്രീതി സമാധാനം
എന്നു ഗീതം പാടുന്നു.
           3
ബെത്ലഹേം ഗ്രാമത്തില്‍ ഇന്നു
ക്രിസ്തുയേശു ജാതനായ്‌;
ലോക പാപ ശാപം തീര്‍പ്പാന്‍
വന്നു പാരില്‍ സാധുവായ്‌.
           4
മര്‍ത്യരേ, സന്തോഷത്തോടെ
ഈ വിശേഷം ഘോഷിപ്പിന്‍;
തന്‍ വിശുദ്ധ നാമം ഏറ്റു
രക്ഷാമാര്‍ഗ്ഗം തേടുവിന്‍.
           5
ലോകരെ രക്ഷിപ്പതിന്നു
ജാതനായ യേശുവേ
രാജനായി എന്നും തന്നെ
എന്നില്‍ വാസം ചെയ്യുകെ.
           6
താത ജാതനാത്മനാകും
ഏക ത്രിത്വ ദൈവമേ,
സ്തോത്രം ഇന്നും എന്നെന്നേയ്ക്കും
സര്‍വ്വരും നല്‍കീടട്ടെ.| 
1. ദൂതര്‍ പാടും ഗാനം കേള്‍!
  'യേശു ജാതനായിന്നാള്‍,
  ഭൂമിയില്‍ സമാധാനം
  നല്‍കി തീര്‍ത്തു ശാപവും'
  ലോകരെല്ലാം എകമായ്
  വാനദൂതര്‍ യോഗമായ്
  ഘോഷിപ്പിന്‍ സന്തോഷമായ്‌
  'യേശു ബെത്ലേ ജാതനായ്‌'

     ദൂതര്‍ പാടും ഗാനം കേള്‍!
     'യേശു ജാതനായിന്നാള്‍'

2. മോക്ഷ ലോക വന്ദിതന്‍
  ക്രിസ്തു മര്‍ത്യരക്ഷകന്‍
  സാധുവായ കന്യയില്‍
  ജാതനായി ഭൂമിയില്‍
  വാഴ്ക ദൈവ ജാതനേ,
  മാനവാവതാരമേ,
  ലോകരോടു ജീവിപ്പാന്‍
  മര്‍ത്ത്യനായി വന്നു താന്‍- (ദൂതര്‍..)

3. വാഴ്ക സ്വര്‍ഗ്ഗനാഥനേ,
  വാഴ്ക നീതി സൂര്യനേ,
  ലോകമെങ്ങും ശോഭയും
  നല്‍കും പൂര്‍ണ്ണ ജീവനും;
  തേജസ്സാകെ വിട്ടവന്‍
  മൃത്യു നാശം ചെയ്യുവാന്‍
  നിത്യഭാഗ്യം നേടുവാന്‍
  മര്‍ത്യനായി വന്നുതാന്‍- (ദൂതര്‍..)| 
                ഇംഗ്ലീഷ്-ആദിതാളം
1. മാലോകരേ, ഹാ! കേള്‍ക്കുക ഹാ! കേള്‍ക്കുക ഇത്
  സ്വര്‍ലോക രാജനാം യേശു പാരിതില്‍ ജാതനായിന്നാള്‍- സ്വര്‍
  ജാതനായിന്നാള്‍, ജാതനായിന്നാള്‍-ജാത
  സ്വര്‍ലോക രാജനാം യേശു പാരിതില്‍ ജാതനായിന്നാള്‍- സ്വര്‍

2. മാലോകരേ, ഹാ! കേള്‍ക്കുക ഹാ! കേള്‍ക്കുക ഇത്
  സ്വര്‍ലോക രാജന്‍ ഈ ഭാഗ്യനാളില്‍ മനുഷ്യരൂപമായ്‌- സ്വര്‍
  മനുഷ്യരൂപമായ്‌, മനുഷ്യരൂപമായ്‌-മനു
  സ്വര്‍ലോക രാജനാം യേശു പാരിതില്‍ ജാതനായിന്നാള്‍- സ്വര്‍

3. മാലോകരേ, ഹാ! കേള്‍ക്കുക ഹാ! കേള്‍ക്കുക ഇത്
  ആടു മാടടഞ്ഞിടും തൊഴുത്തൊന്നിലതാ ഏഴക്കോലമായ്- ആടു
  ഏഴക്കോലമായ്, ഏഴക്കോലമായ്-ഏഴ
  ആടു മാടടഞ്ഞിടും തൊഴുത്തൊന്നിലതാ ജാതനായിന്നാള്‍- ആടു

4. മാലോകരേ, ഹാ! കേള്‍ക്കുക ഹാ! കേള്‍ക്കുക ഇത്
  ഭൂവിലെങ്ങും സമാധാനമേകിടുവാന്‍ പിറന്ന വാര്‍ത്തയെ- ഭൂവി
  പിറന്ന വാര്‍ത്തയെ, യേശു പിറന്ന വാര്‍ത്തയെ-പിറ
  ഭൂവിലെങ്ങും സമാധാനമേകിടുവാന്‍ പിറന്ന വാര്‍ത്തയെ- ഭൂവി| 
 'See in yonder manger low'
            7's
1. കാണുവിന്‍ പുല്‍ക്കൂടതില്‍
  സാധുവാം കുഞ്ഞാടിനെ,
  മാനുഷര്‍ക്കായ്‌ ഭൂമിയില്‍
  ജാതനായ രാജനെ.

     വാഴ്ക നിത്യ ഭാഗ്യനാള്‍
     വാഴ്ക രക്ഷ നല്‍കും നാള്‍,
     ലോകമെങ്ങും ഘോഷിപ്പിന്‍
     'യേശു ജാതനായിന്നാള്‍'

2. സര്‍വ്വ ലോക സൃഷ്ടകന്‍
  ശോഭയേറും നാടതില്‍
  ദൂതരോടിരുന്നവന്‍,
  വന്നതോ പുല്‍ക്കൂടതില്‍- (വാഴ്ക..)

3. ചൊല്‍ക ആടുമേയ്പരേ,
  ഭാഗ്യ വര്‍ത്തമാനങ്ങള്‍,
  ആടിനെ വനാന്തരേ
  വിട്ടതെന്തിനായ്‌ നിങ്ങള്‍?- (വാഴ്ക..)

4. കാത്തിരിക്കും രാത്രിയില്‍
  വീശി ശോഭ ചുറ്റുമേ;
  ദൂതര്‍ പാടി ഭൂമിയില്‍
  'ക്രിസ്തുജാതനെന്നതേ'- (വാഴ്ക..)

5. ജ്യോതി രൂപ ബാലകാ,
  അത്ഭുതം നിന്‍ സ്നേഹമേ;
  ഭാഗ്യം വിട്ടു വന്നല്ലോ
  ദോഷമുള്ള ഭൂതലേ- (വാഴ്ക..)

6. സാധുശീല ബാലകാ,
  എന്‍ ദൃഷ്ടാന്തം ആകുകേ;
  നല്‍കണം ദേവാത്മജാ,
  താഴ്മയാം സ്വഭാവത്തെ- (വാഴ്ക..)| 
       'Carol Sweetly Carol'
1. പാടിന്‍ ഇമ്പഗീതം ഇന്നേശു ജാതനായ്‌
  സദ്വിശേഷനാദം കൊണ്ടാടിന്‍ ലോകര്‍ക്കായ്‌
  പാടിന്‍ ഇമ്പഗീതം പാടിന്‍ ഇന്നിമ്പമായ്‌
  സദ്വിശേഷനാദം കൊണ്ടാടിന്‍ ലോകര്‍ക്കായ്‌ (പാടിന്‍..)

2. പാടിന്‍ ഇമ്പഗീതം സ്വര്‍ഗ്ഗീയ കീര്‍ത്തനം
  പാടിന്‍ ജാതമോദം രക്ഷണ്യ കാരണം
  പാടിന്‍ ഇമ്പഗീതം മഹത്വം കര്‍ത്തന്നും
  ശാന്തി, പ്രീതി, മോദം, നരര്‍ക്കുണ്ടാം എന്നും (പാടിന്‍..)

3. പാടിന്‍ ഇമ്പഗീതം ക്രിസ്താവതാരനാള്‍
  കേള്‍ക്കുന്നെങ്ങും നാദം മണിഗണങ്ങളാല്‍
  പാടിന്‍ ഇമ്പഗീതം രക്ഷണ്യ സംഘമേ
  ധ്യാനിച്ചേറെ ഗീതം പാടീടിന്‍ ഉച്ചത്തില്‍ (പാടിന്‍..)| 
  O come, all ye faithful
           1
  വിശ്വസ്തരെല്ലാരും
  ഭാഗ്യമോദത്തോടെ
വന്നീടുക ബെത്ലഹേം നാടതില്‍
  ദൂതരിന്‍ രാജന്‍
  ജാതനായി കാണ്മിന്‍-
          
    നാം വന്നു വണങ്ങീടാം
    നാം വന്നു വണങ്ങീടാം
    നാം വന്നു വണങ്ങീടാം
             ക്രിസ്തുവെ
           2
  ദൈവത്തില്‍ ദൈവം
  ശോഭയില്‍ ശോഭ
സാധുവാം കന്യയില്‍ ജാതനായ്‌;
  സാക്ഷാല്‍ ദൈവം
  സൃഷ്ടിയല്ല ജാതന്‍- (നാം..)
           3
  ദൂതരിന്‍ സംഘം
  പാടി സ്തുതിച്ചീടിന്‍,
മോക്ഷ നിവാസികള്‍ വാഴ്ത്തുവിന്‍
  "അത്യുന്നതത്തില്‍
  ദൈവത്തിന്നു സ്തോത്രം"- (നാം..)
           4
  ഈ ഭാഗ്യനാളില്‍
  ജാതനായ രാജന്‍
യേശുവേ വാഴ്ക! എന്നേക്കുമേ,
  "മര്‍ത്യരില്‍ പ്രീതി
  പാരില്‍ സമാധാനം"- (നാം..)| 
  "യേശു മാത്രം ശരണം"
      എന്ന രീതി
         1
   യേശു ഇന്നു ജനിച്ചു
   ദൈവം അവതരിച്ചു
   നമ്മെ രക്ഷിച്ചീടാന്‍

ദൈവത്തിന്നു സ്തോത്രം
സ്തോത്രം സ്തോത്രം സ്തോത്രം
ദൈവത്തിന്നു സ്തോത്രം
സര്‍വ്വരും പാടീടേണം 
         2
ദാവീദിന്‍റെ ഗ്രാമത്തില്‍
ബെത്ലഹേം നഗരത്തില്‍
ശിശു ഭൂജാതനായ്‌-
     ദൈവത്തിന്നു - സ്തോത്രം
         3
ദൈവ ദൂതന്മാര്‍ വന്നു
ലോകരോടറിയിച്ചു
ഈ സുവിശേഷത്തെ-
     ദൈവത്തിന്നു - സ്തോത്രം
         4
ദൈവത്തിനു മഹത്വം
മര്‍ത്യരില്‍ പ്രസാദവും
സമ്പൂര്‍ണ്ണമായ്‌ വന്നു-
     ദൈവത്തിന്നു - സ്തോത്രം
         5
യൂദന്മാരഖിലവും 
ശേഷം സര്‍വ്വജനവും
ഐക്യമായ്‌ പാടണം-
     ദൈവത്തിന്നു - സ്തോത്രം| 
  "വീണ്ടും പാടിക്കൊണ്ടാടുവിന്‍"
          എന്ന രീതി
             1
യേശു രാജന്‍ ജനിച്ചു
   പാടി സന്തോഷിപ്പിന്‍
പാപ ശാപമൊഴിച്ചു
   പാടി സന്തോഷിപ്പിന്‍-
വാനദൂതരാകവേ
ആനന്ദിച്ചു കൂടുന്നേ;

   കൂടിടുവിന്‍ പാടിടുവിന്‍
   പാടി സന്തോഷിപ്പിന്‍ (കൂടിടുവിന്‍..)
             2
ബെത്ലേമെന്ന ഗ്രാമത്തില്‍
   പാടി സന്തോഷിപ്പിന്‍
മര്‍ത്യവേഷധാരിയായ്‌
   പാടി സന്തോഷിപ്പിന്‍
സത്യദേവന്‍ ജാതനായ്‌
സത്യസഭ യോഗമായ് (കൂടിടുവിന്‍..)
             3
"ദൈവത്തിനു മഹത്വം"
   പാടി സന്തോഷിപ്പിന്‍
"ഉന്നതത്തിലെന്നേക്കും"
   പാടി സന്തോഷിപ്പിന്‍
"ഭൂതലേ സമാധാനം"
"ജാതികള്‍ക്കു പ്രീതിയും" (കൂടിടുവിന്‍..)
             4
രാജ ചക്രവര്‍ത്തികള്‍
   പാടി സന്തോഷിപ്പിന്‍
മാന്യര്‍ ശ്രേഷ്ഠ പ്രഭുക്കള്‍
   പാടി സന്തോഷിപ്പിന്‍
സാധുക്കള്‍ ബാലകരും
ജാതികള്‍ സകലരും (കൂടിടുവിന്‍..)| 
       ഹിന്തുസ്ഥാന്‍-ആദിതാളം
                പല്ലവി
       അതിമംഗല കാരണനേ
       സ്തുതി തിങ്ങിയ പൂരണനേ-നരര്‍-
             അനുപല്ലവി
       വാഴുവാന്‍ വിണ്‍ തുറന്നൂഴിയില്‍ പിറന്ന
       വല്ലഭ താരകമേ- (അതി..)
             ചരണങ്ങള്‍
1. മതി മങ്ങിയ ഞങ്ങളെയും
  വിധി തിങ്ങിയോര്‍ തങ്ങളെയും-നിന്‍റെ
  മാമഹത്വം ദിവ്യ ശ്രീത്വവും കാട്ടുവാന്‍
  വന്നുവോ പുംഗവനേ- (അതി..)

2. മുടി മന്നവര്‍ മേടയേയും
  മഹാ ഉന്നത വീടിനേയും-വിട്ടു
  മാട്ടിടയില്‍ പിറന്നാട്ടിടയര്‍ തൊഴാന്‍
  വന്നുവോ ഈ ധരയില്‍- (അതി..)

3. തങ്കക്കട്ടിലുകള്‍ വെടിഞ്ഞു
  പശുത്തൊട്ടിയതില്‍ കിടന്നു-ബഹു
  കാറ്റുമഞ്ഞിന്‍ കഠിനത്തിലുള്‍പ്പെട്ടു മാ-
  കഷ്ടം സഹിച്ചുവോ നീ- (അതി..)

4. ദുഷ്ട പേയ്ഗണം ഓടുവാനും
  ശിഷ്ടര്‍ വായ്‌ഗണം പാടുവാനും-നിന്നെ 
  പിന്തുടരുന്നവര്‍ തുമ്പമെന്യേ വാഴാന്‍
  ഏറ്റ നിന്‍ കോലമിതോ- (അതി..)

5. എല്ലാ പാപങ്ങളുമകലാന്‍
  ജീവ ദേവവരം ലഭിപ്പാന്‍-ഈ നിന്‍
  പാങ്ങെന്യേ വേറൊന്നും പുംഗവാ നിന്‍ തിരു-
  മേനിക്കു കണ്ടീലയോ- (അതി..)| 
            പുന്നാഗവരാളി-ആദിതാളം
                   പല്ലവി
   രാജരാജ ദൈവജാതന്‍ യേശു മഹാ രാജന്‍ താന്‍
   നീച നീച മാനുഷരില്‍-ജാതനായ്‌ ഭവിച്ചിന്നാള്‍
                    ചരണങ്ങള്‍
1. രാജനാം ദാവീദു വംശ-ജാതയായ കന്യകയില്‍
  ദാസവേഷമോടു വന്നു-ജാതി പാലനം ചെയ്‌വാന്‍

2. ഭീതി മാനുഷര്‍ക്കകന്നു-മോദ പൂര്‍ത്തിയാകുവാന്‍
  നീതിമാന്‍ മശിഹാ വന്നു-മേദിനിയില്‍ ബെത്ലഹേ

3. കാനനത്തിലാടുമേച്ച-ജ്ഞാനമറ്റിടയരോടു
  വാനസേന കൂടിവന്നു-ഗാനമൊത്തു പാടുവാന്‍

4. താരകതന്‍ ശോഭ കണ്ടു-ദൂരദേശ രാജരും
  മൂരു പൊന്നു കുന്തുരുക്കം-കാഴ്ച വച്ചു കാണുവാന്‍

5. നാരിയില്‍ പിറന്ന ദേവന്‍-ഏറെ വേദന സഹിച്ചു
  പാരിതില്‍ മരിച്ചു- പിമ്പു-യിര്‍ത്ത വിസ്മയം വരം- (രാജ..)| 
             ചെഞ്ചുരുട്ടി-ആദിതാളം
1. നരര്‍ രക്ഷപ്പെടുവാന്‍-തിരുജീവന്‍ വെടിവാന്‍
  ധരണിയില്‍ യേശുദേവന്‍-വന്നാന്‍ വന്നാന്‍- നെഞ്ചേ

2. വാനത്തില്‍ രാജന്‍-സേനകള്‍ക്കീശന്‍
  ജ്ഞാന-സല്‍ഗുരു നാഥന്‍-വന്നാന്‍ വന്നാന്‍- നെഞ്ചേ

3. ദൈവ പിതാവിന്‍-ദിവ്യകുമാരന്‍
  ഭൂവില്‍ തന്‍ഹിതം ചൊല്ലാന്‍-വന്നാന്‍ വന്നാന്‍- നെഞ്ചേ

4. മൃത്യു ഇല്ലാത്തോന്‍-നിത്യനും ആയോന്‍
  മര്‍ത്യനായ് പാരിടത്തില്‍-വന്നാന്‍ വന്നാന്‍- നെഞ്ചേ

5. ശാപങ്ങള്‍ തീര്‍പ്പാന്‍-വാഴ്വെങ്ങും ചേര്‍പ്പാന്‍
  ദേവന്‍ മനുഷ്യനായി-വന്നാന്‍ വന്നാന്‍- നെഞ്ചേ

6. ആശയ്ക്കു യോഗ്യന്‍-യേശു എന്‍ പ്രീയന്‍
  മോശ നാശങ്ങള്‍ തീര്‍പ്പാന്‍-വന്നാന്‍ വന്നാന്‍- നെഞ്ചേ| 
              രാഗം-ഇംഗ്ലീഷ്
     "ജീവനേ എന്‍ ജീവനേ നമോ"-എന്ന രീതി
1. ആനന്ദം സദാനന്ദം സദാനന്ദം
  ആധി ഭീതികള്‍ നീക്കുവിന്‍ പരമാനന്ദം ചേര്‍പ്പിന്‍
  സുവിശേഷം നല്‍ ദൂതെല്ലാരുമേ കേള്‍പ്പിന്‍.

2. ഇന്നു ദാവീദിന്‍ പുരേ മശിഹയാം
  യേശു രക്ഷകന്‍ ജാതനായ്ക്കിടക്കുന്നു പുല്‍ക്കൂട്ടില്‍
  സുവിശേഷം നല്‍ ദൂതെല്ലാരുമേ കേള്‍പ്പിന്‍

3. വിണ്‍പരന്നുണ്ടാം മഹത്വമേ ജയ
  മേദിന്യാംകുശലം സംപ്രീതി മര്‍ത്യര്‍ക്കുളവാമേ
  സുവിശേഷം നല്‍ ദൂതെല്ലാരുമേ കേള്‍പ്പിന്‍.| 
    ആഹാരി-ആദിതാളം
          1
അത്ഭുതനേ യേശു നാഥാ
അത്യുന്നതാ ദൈവസുതാ സ്വാമീ-ഭവാന്‍
അടിമയെപ്പോല്‍ പുല്‍ക്കൂട്ടില്‍
അവതരിച്ചതതിശയമേ-നാഥാ
          2
ആര്‍ക്കും അടുപ്പാന്‍ അരുതാം
ആനന്ദ മോക്ഷ മഹിമ എല്ലാം-ഭവാന്‍
ആകവെ വിട്ടിങ്ങു വന്നു
യാചകനെപ്പോലുദിച്ചോ നാഥാ?
          3
ഉന്നതാ മഹേശ്വരനേ
ഉള്‍ക്കരുണ എറിയതാലല്ലോ-ഭവാന്‍
ഉള്ള പ്രഭാവം വെടിഞ്ഞു
പുല്ലിലുറങ്ങാന്‍ തുനിഞ്ഞു-നാഥാ?
          4
എണ്ണമെന്യേ ദൂതസംഘം
എന്നും നിന്നെ കീര്‍ത്തിച്ചല്ലോ സ്വാമീ-ഭവാന്‍
എങ്ങും വ്യാപിയായിരിക്കേ
എന്നെപ്പോല്‍ ജഡം ധരിച്ചോ നാഥാ?
          5
ഓടിവന്നോ എന്‍ നിമിത്തം
ഓര്‍ത്തലിഞ്ഞോ നിന്‍ മനമെന്‍ സ്വാമീ-ഭവാന്‍
ഓരടിമപോല്‍ നിലത്തില്‍
ഓമനയില്ലാതെ പള്ളികൊണ്ടോ?| 
              വരാളി - ആദിതാളം
1. അത്ഭുതം കേള്‍ അത്ഭുതം കേള്‍ - ദേശികരേ-ദേവന്‍
  ഇബ്‌ഭുവി പിറന്ന ചെയ്തി-ഹാലേലൂയ്യാ

2. ആട്ടിടയരാം ഞങ്ങള്‍ക്കു-ദേശികരേ-സ്വര്‍ഗ്ഗ
  കൂട്ടമെല്ലാം കാണപ്പെട്ടോര്‍-ഹാലേലൂയ്യാ

3. പാര്‍ത്തു ഞങ്ങള്‍ ആട്ടിന്‍ കൂട്ടം-ദേശികരേ-കാവല്‍
  കാത്തുകൊണ്ടു നില്‍ക്കുന്നേരം-ഹാലേലൂയ്യാ

4. കര്‍ത്തൃതേജസ്സുജ്വലിച്ചു-ദേശികരേ-ഞങ്ങള്‍
  എത്രയും പരിഭ്രമിച്ചു-ഹാലേലൂയ്യാ

5. ദൂതവാക്യമപ്പോഴുണ്ടായ്-ദേശികരേ-നിങ്ങള്‍
  ഭീതി പോക്കിയാലുമെന്നു-ഹാലേലൂയ്യാ

6. നല്ല വാര്‍ത്ത കൊണ്ടുവന്നേന്‍-ദേശികരേ-എങ്ങും
  കല്ല്യമോദമുത്ഭവിക്കും-ഹാലേലൂയ്യാ

7. രക്ഷകനേകന്‍ നിങ്ങള്‍ക്കു-ദേശികരേ-ഇന്നു
  ഇക്ഷിതിയില്‍ ജാതനായി-ഹാലേലൂയ്യാ

8. ദാവിദിന്‍റെ പട്ടണത്തില്‍-ദേശികരേ-ക്രിസ്തു
  ദേവനവതാരനായി-ഹാലേലൂയ്യാ

9. ഉന്നതത്തില്‍ ദൈവത്തിന്നു-ദേശികരേ-സ്തുതി
  എന്നുമേ മഹത്വം കീര്‍ത്തി-ഹാലേലൂയ്യാ

10. മേദിനിയില്‍ സമാധാനം-ദേശികരേ-നര
  ജാതികള്‍ക്കൊക്കെ സംപ്രീതി-ഹാലേലൂയ്യാ| 
          'മഹിമാപതി മശിഹാ' - എന്ന രീതി
                          പല്ലവി
       ജഗദീശനാം മശിഹാ ജാതനായിടും വിവരം
       ബഹു സൂക്ഷ്മ ദൈവഗിരം പാര്‍ത്ഥിവ കേട്ടീടണമേ
                        അനുപല്ലവി
       ഭഗവന്നിയോഗമേ പരിപൂര്‍ണ്ണ കാലമേ- ജഗ
                        ചരണങ്ങള്‍
1. ശ്രീ ദാവീദിന്‍ പട്ടണമാം ശ്രേഷ്ഠ ബേതലെമതിങ്കല്‍
  നീതിയാര്‍ന്ന കന്യകയില്‍ നേമിതന്‍ ജനിച്ചീടുമേ
  അതിദൂര ഭൂപന്മാര്‍ അണച്ചീടും കാഴ്ചകള്‍- ജഗ

2. ദൂതനേകന്‍ മുന്‍വരുമേ സൂക്ഷ്മ യത്നം ചെയ്തിടുമേ
  ഭൂതരെല്ലാം കുമ്പിടുമേ പൂര്‍ണ്ണ രാജേശന്‍ പദമേ
  എതിര്‍ത്തിടുന്നോരെല്ലാം ഹരം വന്നു പോകുമേ- ജഗ

3. നീതി പാരില്‍ തിങ്ങിടുമേ നേരുകേടൊഴിഞ്ഞിടുമേ
  പാതകം കുറഞ്ഞിടുമേ ഭാഗ്യമെങ്ങും വന്നിടുമേ
  അധിപന്‍ മശിഹയാം അവനിയില്‍ എങ്ങുമേ- ജഗ| 
                     രാഗം-ചെഞ്ചുരുട്ടി
            'വാനം പൂമിയോ പരാപരന്‍' - എന്ന രീതി
                              പല്ലവി
      ചിന്ത ചെയ്തിടും തോറുമെന്നില്‍ ചന്തമായ്‌ വളരുന്നു-
      തവഭക്തി- ചിന്ത
                            അനുപല്ലവി
      മാനസവാസന്‍ മഹിമാസനാധിപന്‍-തന്നെ നിത്യം- ചിന്ത
                            ചരണങ്ങള്‍
1. മാനവര്‍ക്കായി ഒരു മാനവനായി
  ഹീനമാം പശുത്തൊഴുത്തില്‍ ജാതനായ സ്നേഹഭാവം- 
  ഹാ അതിശയം- ചിന്ത

2. പാപം സമ്മതിച്ചു സ്നാനമേറ്റവരോട്
  പാപരഹിതന്‍ സ്നാനത്താ-
  ലേകീഭവിച്ച വിനീതഭാവം-ഹാ അതിശയം- ചിന്ത

3. കാനനം തന്നില്‍ കടും ശോധന തന്നില്‍
  ഹീനനാം പേയെ ജയിപ്പതി-
  നായുധമാം വിശ്വാസം-ഹാ അതിശയം- ചിന്ത

4. രോഗശാന്തിയും ദുഃഖിതര്‍ക്കാശ്വാസവും
  ആഗമപ്പൊരുളാം സനാതന-
  ദൂതുമേകിയ ദിവ്യ പ്രഭാവം-ഹാ അതിശയം- ചിന്ത

5. പാപം പോക്കീടുവാന്‍ ക്രൂശിലര്‍പ്പിച്ചു ജീവന്‍
  ശാപത്തിന്നിരയായ മര്‍ത്യരെ
  നേടിയതിലടങ്ങും ത്യാഗം-ഹാ അതിശയം- ചിന്ത| 
               ഹുശേനി-ആദിതാളം
                   പല്ലവി
      ശാലേമിന്‍ അധിപതി വരുന്നതിനെ-ക്കണ്ടു
      സീയോന്‍ മലയില്‍ ബാലര്‍ സ്തുതിച്ചിടുന്നു
                 അനുപല്ലവി
      കര്‍ത്താവിന്‍ നാമത്തില്‍ വരുന്നവനു-സ്തുതി
      നിത്യം ഭവിക്കട്ടെ ഹോശന്നാ ആമേന്‍ (ശാലേമിന്‍..)
                  ചരണങ്ങള്‍
1. കുട്ടിയാം ഗര്‍ദ്ദഭത്തിന്മേല്‍ യേശു തമ്പുരാന്‍ ഉപ-
  ദിഷ്ടരാം ശിഷ്യരോടെഴുന്നരുളി വന്നു
  വെട്ടിയങ്ങു പച്ചിലകള്‍ യൂദഗണങ്ങള്‍ പലര്‍
  റോഡുകള്‍ നെടുകേ വാരി വിതറി നിന്നു (ശാലേമിന്‍..)

2. ലക്ഷോപലക്ഷം ദൂതര്‍ നിരന്നുനിന്നു തന്‍റെ
  മോക്ഷാസനത്തിന്‍ ചുറ്റും പാടി വന്നു
  രക്ഷിതരാം ബാലഗണം കൂടിനിന്നു തന്നെ
  രക്ഷിതാവെന്നാര്‍ത്തീടുന്നു മോടി തന്നെ (ശാലേമിന്‍..)

3. കൊലാഹലമായേശു മഹിപതി താന്‍ ബഹു
  മാലോകരോടു ദൈവാലയത്തില്‍ ചെന്നു
  ചേലോടെഴുന്നരുളി അവന്‍ വരവേ പലര്‍
  മേലങ്കികളെ വഴിയതില്‍ വിരിച്ചു (ശാലേമിന്‍..)

4. കൂട്ടമായ്‌ തിരു സുതനു നാമെല്ലാരും ഇന്നു
  പാട്ടുകള്‍ പാടണം തന്‍റെ കരുണ കൊണ്ടു
  കൊട്ടണം തമ്പുരുവോടു താളങ്ങളും വഴി
  കാട്ടണം പലരും തന്നെ സ്തുതിച്ചീടുവാന്‍ (ശാലേമിന്‍..)| 
1. മാനുഷവംശ ദീപമാം
  മാ ശാന്ത സല്‍പ്രകാശമേ,
  ഈ ഭൂതലത്തില്‍ നിന്‍ സമം
  ക്ഷമിച്ചവന്‍ ഇല്ലാരുമേ

2. മഹത്വ താഴ്മ ശീലനേ,
  മാ സൌമ്യനേ രക്ഷാകരാ,
  നിന്‍ തുല്യം ആരുണ്ടിങ്ങനെ
  സഹിച്ചവന്‍ ദയാപരാ

3. ഖേദങ്ങള്‍ കണ്ണുനീരുമേ 
  നിന്‍ സ്വന്തമായിരുന്നല്ലോ,
  ഇപ്പാരിന്‍ പാപ ഭാരമേ
  നിന്‍ തോളില്‍ നീ ചുമന്നല്ലോ

4. എന്‍ രക്ഷയാം നിന്‍ യാഗവും
  അരിഷ്ട നിന്ദയായല്ലോ,
  നിന്‍ സ്നേഹം അന്ത്യത്തോളവും
  എന്നോടുണ്ടായിരുന്നല്ലോ

5. ആശ്ചര്യ രക്ഷകാ ഞങ്ങള്‍ 
  നിന്‍ രൂപ തുല്യര്‍ ആകണം,
  ദുഷ്കൃത്യ ഡംഭ ഭാവങ്ങള്‍
  വെടിഞ്ഞു രക്ഷ നേടണം

6. ഇപ്പാരിന്നും ഇന്‍പങ്ങള്‍ക്കും
  മേലായി ജീവിച്ചീടും ഞാന്‍
  മാ താഴ്മ എന്‍റെ നെഞ്ചകം
  നിറഞ്ഞു യാത്ര ചെയ്തീടാന്‍| 
         1
പാപത്തിന്‍ മാ വിഷത്തെയൊഴിപ്പാന്‍ 
സാത്താന്‍ തന്നുടെ ബലമഴിപ്പാന്‍ 
രക്ഷകന്‍ ഇക്ഷിതിയില്‍ വന്നാന്‍
യേശുവിന്നു മഹത്വം -

  യേശുവിന്നു മഹത്വം മഹത്വം
  യേശുവിന്നു മഹത്വം
  കുരിശിലവന്‍ മരിച്ചെന്‍ പേര്‍ക്കായ്
  യേശുവിന്നു മഹത്വം
         2
ആശയറ്റെന്‍ സ്ഥിതി താനറിഞ്ഞു
ഈശകോപാഗ്നിയില്‍ വീണെരിഞ്ഞു
വിശുദ്ധ നിണം വിയര്‍പ്പായ്‌ തിരിഞ്ഞു
യേശുവിന്നു മഹത്വം (യേശുവിന്നു..)
         3
ക്രൂശില്‍ കൈകാല്‍കളെ താന്‍ വിരിച്ചു
ക്രൂരന്മാരാണികൊണ്ടതില്‍ തറച്ചു
കൊടിയ വേദനയെനിക്കായ്‌ സഹിച്ചു
യേശുവിന്നു മഹത്വം (യേശുവിന്നു..)
         4
ജീവനെ യേശുവിന്നര്‍പ്പിച്ചേന്‍
സര്‍വ്വവുമവനായ് ഏല്പിച്ചേന്‍
പാവന ജീവിതമാക്കണമെന്‍
യേശുവിന്നു മഹത്വം (യേശുവിന്നു..)| 
   "Sinner look to Jesus"
             പല്ലവി
  പാപി നോക്കുക യേശുവിനെ
  രക്ഷിപ്പാന്‍ വന്നു താന്‍-നിന്നെത്തന്‍ സ്നേഹത്താല്‍
           ചരണങ്ങള്‍
1. സര്‍വ്വലോകത്തിന്‍ നാഥനതാ
  ബെത്ലഹേം പുല്‍ക്കൂട്ടില്‍-കുഞ്ഞായ്‌ നിന്‍ പാപത്താല്‍
  സ്നേഹം കാരുണ്യം പൂണ്ടു സദാ
  ലോകര്‍ക്കായ്‌ തന്നെത്താന്‍ നല്‍കുന്നാന്‍ യേശു താന്‍ (പാപി നോക്കുക..)

2. ഗതശമനേ നോക്കുകയ്യോ
  ലോകപാപത്തിന്‍റെ-ശാപം താന്‍ ഏല്‍ക്കുന്നാന്‍ 
  അതിവേദനയാലെ അയ്യോ
  പൊട്ടുന്നേ തന്നുള്ളം-ചിന്തുന്നേ രക്തം താന്‍ (പാപി നോക്കുക..)

3. കുറ്റക്കാരനെപ്പോലെയതാ
  കയ്യഫാവിന്‍ മുമ്പില്‍-താഴ്മയായ്‌ നില്‍ക്കുന്നാന്‍
  നാടുവാഴിയിന്‍ മുമ്പിലതാ
  ക്രൂശില്‍ തൂങ്ങിടുവാന്‍-തീര്‍പ്പിന്നായ് നില്‍ക്കുന്നാന്‍ (പാപി നോക്കുക..)

4. ലോകപാപത്തിന്‍ ശാപ ഭാരം
  കൊണ്ടേശു വന്‍ക്രൂശും-കൊണ്ടതാ പോകുന്നാന്‍
  കൈകള്‍ പാദങ്ങള്‍ ആണികളാല്‍
  ക്രൂശോടെ ചേര്‍ത്തിടാന്‍-തന്നാലേ നീട്ടുന്നാന്‍ (പാപി നോക്കുക..)

5. കാല്‍വരി മലയിന്‍ മുകളില്‍
  ക്രൂശിന്‍മേല്‍ തൂങ്ങുന്നാന്‍-ദൈവത്തിന്‍ നല്‍സുതന്‍
  പാപികള്‍ക്കുള്ള ശിക്ഷയെല്ലാം
  പൊന്നേശു ഏറ്റല്ലോ-നിന്നെയും രക്ഷിപ്പാന്‍ (പാപി നോക്കുക..)

6. പാപി ഓടി വന്നീടുക നീ
  ദൈവത്തിന്‍ രക്തത്തിന്‍-ശക്തിയോര്‍മ്മിക്ക നീ
  നിന്‍റെ പാപത്തിന്‍ ശാപമെല്ലാം
  തീരുവാന്‍ നോക്കി ധ്യാ-നിച്ചപേക്ഷിക്ക നീ (പാപി നോക്കുക..)| 
    മഹാരാഷ്ട്രം-ഏകതാളം
           1
രക്ഷിതാവിനെ കാണ്‍ക പാപി!
നിന്‍റെ പേര്‍ക്കല്ലയോ-ക്രൂശിന്മേല്‍ തൂങ്ങുന്നു?
           2
കാല്‍വരി-മലമേല്‍-നോക്കു നീ
കാല്‍കരം-ചേര്‍ന്നിതാ-ആണിമേല്‍ തൂങ്ങുന്നു
           3
ധ്യാനപീഠമതില്‍-കയറി
ഉള്ളിലെ-കണ്ണുകള്‍-കൊണ്ടു നീ-കാണുക
           4
പാപത്തില്‍ ജീവിക്കു-ന്നവനേ
നിന്‍റെ പേര്‍ക്കല്ലയോ തൂങ്ങുന്നീ-രക്ഷകന്‍
           5
തള്ളുക-നിന്‍റെ പാപമെല്ലാം
കള്ളമേ-തും നിനയ്ക്കേണ്ടാ നിന്നുള്ളില്‍ നീ
           6
ഉള്ളം നീ-മുഴുവന്‍-തുറന്നു
തള്ളയാ-മേശുവിന്‍-കയ്യിലേല്‍പിക്ക നീ | 
     ക്യാല്‍ - ആദിതാളം
         പല്ലവി
  ഹാ എന്തിപ്പാടയ്യോ ഞാന്‍
  എന്തു തരുവേന്‍ ഇതിനീടയ്യോ
       അനുപല്ലവി
  ആനന്ദക്കാതലേ പിഴ-
  യാളികള്‍ക്കു മോക്ഷവാതിലേ (ഹാ എന്തി..)
       ചരണങ്ങള്‍
          1
ഗതശമനസ്ഥലെ പോവതും-അതില്‍
കുതുകപ്പൂങ്കാവനേ മേവതും
അത്ഭുതനേ മനം നോവതും ഉള്ളില്‍
അളവില്ലാ ദുഃഖം അതാവതും (ഹാ എന്തി..)
          2
മുഴങ്കാല്‍ കുത്തിനിന്നു താണതും-മുമ്മ-
ടങ്ങു മുഖം താഴ്ത്തി വീണതും-
നുറുങ്ങി മനംനൊന്തു കേണതും-മനം
കലങ്ങിത്തപിച്ചേറ്റം വാണതും (ഹാ എന്തി..)
          3
'അബ്ബാ പിതാവേ' വിളിച്ചതും-ക്ലേശം
അകലെച്ചെയ്കെന്നപേക്ഷിച്ചതും
അപ്പിതാവിഷ്ടം ഉറച്ചതും-ഒരു
സ്വര്‍ദൂതന്‍ ആശ്വസിപ്പിച്ചതും (ഹാ എന്തി..)
          4
ആത്മംപരിക്ലേശം കൊണ്ടതും ചോര-
യ്ക്കൊപ്പം വിയര്‍പ്പുടന്‍ പൂണ്ടതും
ശാസ്ത്രം [1]തികച്ചെല്ലാമാണ്ടതും-തന്‍റെ
ദാസര്‍ വിശ്വാസം കൈക്കൊണ്ടതും (ഹാ എന്തി..)

[1]പ്രവചനം പൂര്‍ത്തിയാകുമാറ് എല്ലാം നിറവേറ്റിയതു| 
           ആഹരി-ആദിതാളം
               പല്ലവി
    എങ്ങോ ചുമന്നു പോകുന്നു? കുരിശുമരം
    എങ്ങോ ചുമന്നു പോകുന്നു?
             ചരണങ്ങള്‍
1. എങ്ങോ ചുമന്നുപോകു-ന്നിങ്ങീകാനലില്‍[1] നിന്‍റെ
  അംഗം മുഴുവന്‍ തള-ര്‍ന്നയ്യോ എന്‍ യേശുനാഥാ (എങ്ങോ..)

2. പാപികളാലെ വന്ന-ഭാരച്ചുമടോ ഇതു
  ദേവാ നിന്‍ തോളിലേറ്റു-വേവല്പെടുന്നതും[2] നീ (എങ്ങോ..)

3. ഭാരം വഹിപ്പാനേതും-കായം ബലമില്ലാതെ
  പാരം പരിശ്രമപ്പെ-ട്ടായാസത്തോടുകൂടെ (എങ്ങോ..)

4. കൈകാല്‍ തളര്‍ന്നും ഇരു-കണ്‍കള്‍ ഇരുണ്ടും നിന്‍റെ
  മെയ്കാന്തി വാടി ഏറ്റം-നാവു വരണ്ടും അയ്യോ (എങ്ങോ..)

5. കഷ്ടമീ ദ്രോഹികളാല്‍-കഷ്ടപ്പെട്ടതു കണ്ടാല്‍
  പൊട്ടും മനം എന്‍ ദോഷം-കൂടെ എടുത്തുംകൊണ്ടു (എങ്ങോ..)

6. നാശവിനാശനാ സ-ര്‍വ്വേശാ യേശുവേ നിന്‍റെ
  ദാസര്‍ നാശം ഒഴിവാന്‍-ഈ ചുമടും എടുത്തു (എങ്ങോ..)

[1]വെയില്‍
[2]തീവ്ര വേദനയുടെ അനുഭവം| 
              ഇംഗ്ലീഷ്-ആദിതാളം
1. ദൈവത്തിന്‍റെ ഏക പുത്രന്‍-പാപികളെ രക്ഷിപ്പാന്‍
  മാനുഷനായ്‌ പാടുപെട്ടു-കുരിശിന്മേല്‍ മരിച്ചു
        ഇത്ര സ്നേഹം ഇത്ര സ്നേഹം
        ഇത്ര സ്നേഹം എരിവാന്‍
        മാനുഷരിലെന്തു നന്മ
        കണ്ടു നീ രക്ഷാകരാ

2. പാപികളും ദ്രോഹികളു-മായ നരവര്‍ഗ്ഗത്തെ
  വീണ്ടെടുപ്പാന്‍ എത്ര കഷ്ടം-സഹിച്ചു നീ ശാന്തമായ്‌ (ഇത്ര സ്നേഹം..)

3. നിര്‍മ്മലന്മാര്‍ ഭുജിക്കുന്ന പരലോക അപ്പം താന്‍
  പാപികള്‍ക്കു ജീവന്‍ നല്‍കി-രക്ഷിക്കുന്നീ രക്ഷകന്‍ (ഇത്ര സ്നേഹം..)

4. കൃപയാലെ രക്ഷപ്പെട്ട-പാപിയായ ഞാനിതാ
  ഹൃദയത്തില്‍ ദൈവസ്നേഹം-എരിവാന്‍ വാഞ്ഛിക്കുന്നു (ഇത്ര സ്നേഹം..)

5. പാപിയില്‍ പ്രധാനിയായി-രുന്ന എന്നെ രക്ഷിപ്പാന്‍
  ശാപമൃത വേറ്റ നിന്നെ-നിത്യകാലം വാഴ്ത്തും ഞാന്‍ (ഇത്ര സ്നേഹം..)| 
         കന്നട-ചായ്പുതാളം
1. അയ്യയ്യോ മഹാ ആശ്ചര്യം ഇതയ്യോ
  യേശുദേവന്‍-പ്രിയനാഥന്‍-

  നില്‍ക്കുന്ന ഭാവത്തെ നോക്കി ചിന്ത ചെയ്‍വിന്‍ 

2. പുഴുവാം പീലാത്തോസിന്‍ മുന്‍പിലതാ
  പുണ്യനാഥന്‍-പൂര്‍ണ്ണദേവന്‍ (നില്‍ക്കുന്ന..)

3. ആടുപോല്‍-അനങ്ങാതെ പൊന്നുടയോന്‍
  [1]പാടുനേടാന്‍-നമ്മെ നേടാന്‍ (നില്‍ക്കുന്ന..)

4. തിരുവുള്‍-ഇരിപ്പെന്തിതാര്‍ക്കറിയാം?
  ദേവജാതന്‍-ഭൂവിന്‍ നാഥന്‍ (നില്‍ക്കുന്ന..)

5. ജഗത്തിന്‍-പാപ ഭാരത്താല്‍ ഞരങ്ങി
  സ്വര്‍ഗ്ഗനാഥന്‍ ഉള്‍ കലങ്ങി (നില്‍ക്കുന്ന..)

6. നിനക്കായ്‌-കേള്‍ക്ക കല്ലാം പാപി നെഞ്ചേ
  നിര്‍മ്മലന്‍ താന്‍-നിത്യദേവന്‍ (നില്‍ക്കുന്ന..)

[1]കഷ്ടതയിലൂടെ നമ്മെ നേടാന്‍| 
ദേവേശാ! യേശുപരാ!
ജീവനെനിക്കായ്‌ വെടിഞ്ഞോ?
ജീവനറ്റ പാപികള്‍ക്കു
നിത്യജീവന്‍ കൊടുപ്പാനായ്‌ നീ മരിച്ചോ? (ദേവേശാ..)
        1
ഗദശമന പൂവനത്തില്‍ 
അധികഭാരം വഹിച്ചതിനാല്‍
അതിവ്യഥയില്‍ ആയിട്ടും
താതനിഷ്ടം നടപ്പതിന്നനുസരിച്ചോ? (ദേവേശാ..)
        2
അന്നാസിന്‍ അരമനയില്‍
മന്നവ നീ വിധിക്കപ്പെട്ടോ?
കന്നങ്ങളില്‍ കരങ്ങള്‍ കൊണ്ട്
മന്നാ നിന്നെ അടിച്ചവര്‍ പരിഹസിച്ചോ? (ദേവേശാ..)
        3
പീലാത്തോസധിപതിയും
വിലമതിച്ചു കുരിശേല്‍പ്പിച്ചു
തലയില്‍ മുള്ളാല്‍ മുടിയും വച്ചു
പലര്‍ പല കേടുകള്‍ ചെയ്തു നിന്നെ (ദേവേശാ..)
        4
ബലഹീനനായ നിന്നെ
വലിയ കൊലമരം ചുമത്തി
തലയോടിട മലമുകളില്‍
അലിവില്ലാതയ്യോ യൂദര്‍ നടത്തി നിന്നെ (ദേവേശാ..)
        5
തിരുക്കരങ്ങള്‍ ആണികൊണ്ട്
മരത്തോടു ചേര്‍ത്തടിച്ചു
ഇരുവശത്തും കുരിശുകളില്‍
ഇരുകള്ളര്‍ നടുവില്‍ നീ-മരിച്ചോ ദേവാ (ദേവേശാ..)
        6
നിന്‍ മരണം കൊണ്ടെന്‍റെ
വന്‍ നരകം നീയകറ്റി
നിന്‍ മഹത്വം തേടിയിനി
എന്‍റെ കാലം കഴിപ്പാനായരുള്‍ക കൃപ (ദേവേശാ..)| 
             ഹുശേനി-ആദിതാളം
                 പല്ലവി
   വന്നേന്‍ കാല്‍വരി കുരിശതിന്‍ അരികെ-നോക്കി
   നിന്നേന്‍ എന്‍ പാപബലിയായവനെ
               ചരണങ്ങള്‍
1. എന്നെപ്രതി മുറിഞ്ഞ കാല്‍കരങ്ങള്‍-ക്ഷീണം
  ഏറെ സഹിച്ച തിരു അരുമ ജഡം
  തന്നില്‍ തന്നെ വ്യസനം അടക്കിയതും-പ്രാണന്‍
  താനായി വിട്ട ദിവ്യ നിലയെയും ഞാന്‍-കണ്ടു- (വന്നേന്‍..)

2. കണ്ടേനെന്നൊടു തിരു സ്നേഹബലം തിരു
  കരുണ നീതിയും ഒന്നായ്‌ ചേര്‍ന്ന വിധം
  പണ്ടേ യാഗത്തെ പാപത്തിന്‍ നിമിത്തം-ചെയ്‌വാന്‍
  പറുദീസായില്‍ നിയോഗിച്ചതിന്‍ നിവൃത്തി-കണ്ടു- (വന്നേന്‍..)

3. എന്‍ പേര്‍ക്കുകൊണ്ട അടി മുറിവുകളും-കായം
  എങ്ങും നുറുങ്ങി രക്തം ഓടിയതും
  എന്‍ പേര്‍ക്കു വിട്ട ദീര്‍ഘശ്വാസങ്ങളും-എല്ലാം
  ഇപ്പാപി എന്നും ധ്യാനിച്ചിഹ വസിപ്പേന്‍-താണു- (വന്നേന്‍..)

4. അയ്യോ പാപത്തിന്‍ ശിക്ഷ ഭയങ്കരമേ-ഇനി
  അടിയന്‍ എന്‍ ഈശോ നിനക്കായിരിപ്പേന്‍
  മെയ്യായെന്‍ ദേഹം ദേഹി ആത്മാവും-മേലാല്‍
  വിനയത്തോടെ നിനക്കായ്‌ ചെലവിടുവേന്‍-പാപി- (വന്നേന്‍..)| 
                പല്ലവി
   കണ്ടോ കുരിശുമരത്തില്‍-മശിഹാ തൂങ്ങി
   കൊണ്ടു മരിച്ചു നിലത്തില്‍
               ചരണങ്ങള്‍
1. അക്രമത്താല്‍ നരകേ-ഒക്കെയും വീഴുമെന്നു
  ദുഃഖം മനസ്സില്‍ തിങ്ങി-മെയ്ക്കും മുറിവതേറ്റു (കണ്ടോ..)

2. സകല ഭുവനമൊരു-ശകല [1]പ്രമാണമുള്ളോന്‍
  അഖില വാസികള്‍ക്കൊരു-ഗതി വരുത്തിടാനിന്നു (കണ്ടോ..)

3. നാവു വരണ്ടു ദാഹം നോവും കൊണ്ടുടല്‍ തള-
  ര്‍ന്നാകാശ ഭൂമദ്ധ്യേ നി-രാധാരം തൂങ്ങുന്നതു (കണ്ടോ..)

4. ജ്യോതിര്‍മയനവന്‍റെ-വേദന സഹിയാഞ്ഞോ,
  ആദിത്യനും വിറച്ചു-ഖേദം പൂണ്ടിരുളുന്നു (കണ്ടോ..)

5. തന്‍ മെയ്യിന്‍ മുറിവില്‍ നി-ന്നിന്നിലത്തില്‍ ചൊരിഞ്ഞ
  പൊന്‍ [2]കുരുതി ജലത്തി-ന്നെന്തു പകരമുണ്ട്? (കണ്ടോ..)

6. എന്‍ ആത്മ സ്നേഹിതാ നീ-നിന്‍ പുണ്യത്താലടിയ-
  ന്നെന്‍ പാപത്തിന്‍ മോചനം-തന്നനുഗ്രഹിച്ചാലും (കണ്ടോ..)

[1]നന്നേ ചെറുതായി തോന്നുന്നവന്‍
[2]ദിവ്യമായ രക്തം| 
ശങ്കരാഭരണം-മുറിയടന്തതാളം
         പല്ലവി
  എന്തോരന്‍പിതപ്പനേ!
    ഈ പാപിമേല്‍
  എന്തോരന്‍പിതപ്പനേ
        അനുപല്ലവി
അണ്ടര്‍കോനേ നീയി-ച്ചണ്ഡാളദ്രോഹിയില്‍
കൊണ്ടോരന്‍പുപറ-യേണ്ടുന്നതെങ്ങനെ (എന്തോ..)
       ചരണങ്ങള്‍
          1
അന്‍പോലും തമ്പുരാനേ-നിന്‍റെ മഹാ
അന്‍പുള്ളോരു മകനെ
ഇന്‍പം നിറഞ്ഞുള്ള-നിന്മടിയില്‍ നിന്നു
തുന്‍പം നിറഞ്ഞ പാരിങ്കലയച്ചതു (എന്തോ..)
          2
കണ്മണിയാം നിന്‍ മകന്‍ പൂങ്കാവിങ്കല്‍
മണ്ണില്‍ വീണിരന്നതും
പൊന്നിന്‍ തിരുമേനി-തന്നില്‍ നിന്നു ചോര
മണ്ണില്‍ വീണതും നിന്‍-കണ്ണെങ്ങനെ കണ്ടു (എന്തോ..)
          3
കരുണയറ്റ യൂദന്മാര്‍-നിന്മകന്‍റെ
തിരുമേനിയാകെ നാഥാ
[1]കൊരടാവു കൊണ്ടടി-ച്ചുഴുത നിലമാക്കി
കുരിശിപ്പതിന്നായ്ക്കുരിശെടുപ്പിക്കുന്നു (എന്തോ..)
          4
ദാഹം വിശപ്പുകൊണ്ടും-തളര്‍ന്നുകൈ-
കാല്‍കള്‍ കുഴഞ്ഞീടുന്നു
ദേഹമഴലുന്നു-ദേഹിയുഴലുന്നു
സ്നേഹം പെരുകുന്നീ-പാതകനോടയ്യോ (എന്തോ..)
          5
ശത്രുക്കള്‍ മദ്ധ്യേകൂടെ-പോകുന്നിതാ
കുറ്റമറ്റ കുഞ്ഞാട്
കഷ്ടമെറുശലേം-പുത്രികള്‍ കണ്ടുമാ-
റത്തടിച്ചയ്യോ വാ-വിട്ടലറീടുന്നു (എന്തോ..)
          6
ഇപ്പുഴുവിനെയിത്ര-സ്നേഹിപ്പതി
നപ്പനേ എന്തുള്ളു ഞാന്‍!
ഇപ്പുണ്യത്തിന്നടി-യാനെന്തു ചെയ്യേണ്ടു?
അബ്ബാ പിതാവേ-മഹത്വം നിനക്കെന്നും (എന്തോ..)

[1]കുതിരച്ചമ്മട്ടി| 
           പല്ലവി
      ഹാ! ഇതെന്‍ പാടു
      നീ കണ്ടീലയോ-
         അനുപല്ലവി
      ഓ.. പാപി
      നിന്‍ രക്ഷ നേടീടുവാന്‍-
         ചരണങ്ങള്‍
            1
കാല്‍വരിയോളം മരക്കുരിശെടുത്തും
വേദന സഹിക്കുന്നില്ലേ!
ഹീനമനുഷ്യരാല്‍ അടി മുറിവേറ്റും
നടന്നീടും സമയമതില്‍ (ഹാ!..)
            2
മുള്‍ക്കിരീടത്താല്‍ മുറിവില്‍ നിന്നോടും
രക്തം നീ കാണുന്നില്ലേ?-
കൈകാല്‍ ഈരണ്ടും മരക്കുരിശോടു കൂര്‍-
ആണികളാലിണച്ചും (ഹാ!..)
            3
ആറു മുതല്‍ മുമ്മൂന്നു മണിയായ്
നാടെല്ലാം ഇരുള്‍ പരന്നു-
"ദൈവമേ; ദൈവമേ:
കൈവിട്ട-തെന്തെന്നെ"
കേള്‍ക്കുന്നില്ലേ! പാപി (ഹാ!..)
            4
ക്രൂശില്‍ തൂങ്ങും എന്‍, വാക്യങ്ങളേഴും
നിന്നുള്ളില്‍ പതിയുന്നില്ലേ?
പാപങ്ങളകലാന്‍ എന്‍ കഷ്ടപ്പാടുകള്‍
ഓര്‍ക്കുകെന്നേരവും നീ (ഹാ!..)
            5
പാപി ഞാനിനിമേല്‍ പാപത്തെ സ്നേഹിപ്പാന്‍
ഒരുങ്ങീടുകില്ല ദേവാ-
ക്രൂശിന്‍ നിഴല്‍ എന്‍, ജീവിത പാതയില്‍
കണ്ടിടട്ടെന്‍ ഈശോ (ഹാ!..)| 
   പൊന്നേശു തമ്പുരാന്‍ നല്ലൊരു രക്ഷകന്‍
   എന്നെ സ്നേഹിച്ചു തന്‍ ജീവന്‍ വച്ചു

1. സ്വര്‍ഗ്ഗസിംഹാസനം താതന്‍റെ മാര്‍വ്വതും
  ദൂതന്മാര്‍ സേവയും വിട്ടെന്‍പേര്‍ക്കായ്
  ദാസനെപ്പോലവന്‍ ജീവിച്ചു പാപിയെന്‍
  ശാപം ശിരസ്സതില്‍ ഏറ്റീടുവാന്‍ 

2. തള്ളയെപ്പോല്‍ നമുക്കുള്ളൊരു രക്ഷകന്‍
  കൊള്ളക്കാരന്‍ പോലെ ക്രൂശില്‍ തൂങ്ങി;
  ഉള്ളമുരുകുന്നെന്‍ ചങ്കു തകരുന്നെന്‍
  കണ്ണു നിറയുന്നെന്‍ രക്ഷകനേ

3. എന്തൊരു സ്നേഹമീ സാധുവെ ഓര്‍ത്തു നീ
  സന്താപ സാഗരം തന്നില്‍ വീണു;
  എന്നെ വിളിച്ചു നീ; എന്നെ എടുത്തു നി-
  ന്നോമനപ്പൈതലായ്‌ തീര്‍ക്കേണമേ

4. പാപം ചെയ്യാതെന്നെ കാവല്‍ ചെയ്തീടുവാന്‍
  സര്‍വ്വേശനേ കയ്യിലേല്‍പ്പിക്കുന്നു
  രാപ്പകല്‍ നീയെന്നെ വീഴ്ചയില്‍ നിന്നെന്‍റെ
  സ്വപ്നത്തിലും കൂടെ കാക്കേണമേ

5. കര്‍ത്താവു വേഗത്തില്‍ മേഘങ്ങളില്‍ കോടി-
  ദൂതന്മാരാര്‍പ്പുമായ്‌ വന്നീടുമ്പോള്‍
  എന്നില്‍ കനിഞ്ഞെന്‍റെ മാര്‍വ്വോടണച്ചെന്‍റെ
  സങ്കടം തീര്‍ക്കണം രക്ഷകനേ| 
1. ക്രൂശിന്മേല്‍ ക്രൂശിന്മേല്‍ കാണുന്നതാരിതാ!
  പ്രാണനാഥന്‍,പ്രാണനാഥന്‍, എന്‍പേര്‍ക്കായ് ചാകുന്നു.

2. ആത്മാവേ! പാപത്തിന്‍ കാഴ്ച നീ കാണുക!
  ദൈവത്തിന്‍ പുത്രന്‍ ഈ ശാപത്തിലായല്ലോ!

3. ഇത്ര മാ സ്നേഹത്തെ എത്രനാള്‍ തള്ളി ഞാന്‍
  ഈ മഹാപാപത്തെ ദൈവമേ! ഓര്‍ക്കല്ലേ-

4. പാപത്തെ സ്നേഹിപ്പാന്‍ ഞാനിനി പോകുമോ?
  ദൈവത്തിന്‍ പൈതലായ് ജീവിക്കും ഞാനിനി

5. കഷ്ടങ്ങള്‍ വന്നാലും നഷ്ടങ്ങള്‍ വന്നാലും
  ക്രൂശിന്മേല്‍ കാണുന്ന സ്നേഹത്തെ ഓര്‍ക്കും ഞാന്‍

6. ശത്രുക്കള്‍ നിന്ദയും ദൂഷ്യവും ചൊല്ലുമ്പോള്‍
  ക്രൂശിന്മേല്‍ കാണുന്ന സ്നേഹത്തെ ഓര്‍ക്കും ഞാന്‍

7. പാപത്തിന്‍ ശോധന കേമമായ് വരുമ്പോള്‍
  ക്രൂശിന്മേല്‍ കാണുന്ന സ്നേഹത്തെ ഓര്‍ക്കും ഞാന്‍
{
7a. ആപത്തിന്‍ ഓളങ്ങള്‍ ഭീമമായ് വരുമ്പോള്‍
  ക്രൂശിന്മേല്‍ കാണുന്ന സ്നേഹത്തെ ഓര്‍ക്കും ഞാന്‍

7b. ശത്രുത്വം വര്‍ദ്ധച്ചാല്‍ പീഡകള്‍ കൂടിയാല്‍
  ക്രൂശിന്മേല്‍ കാണുന്ന സ്നേഹത്തെ ഓര്‍ക്കും ഞാന്‍
}
8. ആത്മാവേ! ഓര്‍ക്ക നീ ഈ മഹാ സ്നേഹത്തെ
  ദൈവത്തിന്‍ പുത്രന്‍ ഈ സാധുവേ സ്നേഹിച്ചു| 
'Christ the Lord is risen today"
1. ക്രിസ്തു വീണ്ടും ജീവിച്ചു - ഹല്ലെലൂയാ
  മൃത്യുവെ നശിപ്പിച്ചു - ഹല്ലെലൂയാ
  മര്‍ത്യരെങ്ങും പാടട്ടെ - ഹല്ലെലൂയാ
  ദൂതരും കൊണ്ടാടട്ടെ - ഹല്ലെലൂയാ

2. പോരില്‍ ജയം പ്രാപിച്ചു - ഹല്ലെലൂയാ
  രക്ഷയും സമ്പാദിച്ചു - ഹല്ലെലൂയാ
  തീര്‍ത്തു പാപശാപവും - ഹല്ലെലൂയാ
  ചാവിന്‍ ഘോര ശക്തിയും - ഹല്ലെലൂയാ

3. രാജാവായി വാഴുന്നാന്‍ - ഹല്ലെലൂയാ
  തേജസ്സില്‍ വസിക്കുന്നാന്‍ - ഹല്ലെലൂയാ
  വിശ്വസിക്കുന്നോര്‍ക്കു താന്‍ - ഹല്ലെലൂയാ
  പൂര്‍ണ്ണ രക്ഷ നല്‍കുന്നാന്‍ - ഹല്ലെലൂയാ

4. ഘോഷിപ്പിന്‍ ഭൂലോകരേ - ഹല്ലെലൂയാ
  വാഴ്ത്തുവിന്‍ തന്‍ നാമത്തെ - ഹല്ലെലൂയാ
  സര്‍വ്വലോക സൃഷ്ടകന്‍ - ഹല്ലെലൂയാ
  യേശു മര്‍ത്യ രക്ഷകന്‍ - ഹല്ലെലൂയാ| 
'The strife is o'er, the battle done,'
ഹല്ലെലൂയാ ഹല്ലെലൂയാ ഹല്ലെലൂയാ
         1
വന്‍ പോരിന്നാളില്‍ തീര്‍ന്നിതു,
ജയവും ക്രിസ്തു പ്രാപിച്ചു,
ഗീതങ്ങള്‍ ദൂതര്‍ പാടുന്നു,
                   ഹല്ലെലൂയാ
         2
ഘോഷിപ്പിന്‍ സര്‍വ്വ ലോകരേ,
കീര്‍ത്തിപ്പിന്‍ സ്വര്‍ഗ്ഗരാജനെ,
പാടുവിന്‍ ഭൂവിലെങ്ങുമേ,
                   ഹല്ലെലൂയാ
         3
സാത്താനെ ക്രിസ്തു ജയിച്ചു,
പാതാള സൈന്യം തോറ്റിതു,
ചാവിന്‍ മാ ശക്തി ക്ഷീണിച്ചു,
                   ഹല്ലെലൂയാ
         4
നാള്‍ മൂന്നും വേഗം പോയിതു,
ക്രിസ്തേശു വീണ്ടും ജീവിച്ചു,
സ്തോത്രം ഉയിര്‍ത്ത രാജനു,
                   ഹല്ലെലൂയാ
         5
നിന്‍ പാടിനാല്‍ ക്രിസ്തേശുവേ
ചാവില്‍ നിന്നും നിന്‍ ദാസരെ
സ്വതന്ത്രരാക്കിടേണമേ,
                   ഹല്ലെലൂയാ| 
'Christ the Lord is risen again'
        7's
         1
ക്രിസ്തു വീണ്ടും ജീവിച്ചു,
ബന്ധനങ്ങള്‍ മോചിച്ചു
ദൂതരാര്‍ത്തു ഘോഷിച്ചു
നിത്യം സ്വര്‍ഗ്ഗേ പാടുന്നു;
                ഹല്ലെലൂയാ
         2
പാപിക്കായ്‌ മരിച്ചവന്‍-
പാടെല്ലാം സഹിച്ചവന്‍
ഇന്നു പാസ്കലാടതായ്‌[1];
നാമും പാടും മോദമായ്‌;
                ഹല്ലെലൂയാ
         3
ഖേദം നഷ്ടം എറ്റവന്‍
ക്രൂശില്‍ ക്ലേശം പൂണ്ടവന്‍
മേല്‍ മഹത്വ ധാരിയായ്‌
മദ്ധ്യസ്ഥനെന്നേക്കുമായ്;
                ഹല്ലെലൂയാ
         4
പാപമറ്റ പുരുഷന്‍
പാതാളത്തില്‍ പോയവന്‍
ശക്തന്‍ കെട്ടിവച്ചവന്‍
കേന്ദ്ര സ്ഥാനത്തായി താന്‍;
                ഹല്ലെലൂയാ
         5
കല്ലറക്കല്‍ ആയവന്‍
രക്ഷിപ്പാന്‍ ഉയര്‍ന്ന താന്‍;
ക്രിസ്തു ലോകെ കീര്‍ത്തി തന്‍
ആട്ടിന്‍കുട്ടി രാജന്‍ താന്‍;
                ഹല്ലെലൂയാ
         6
പാസ്കല്‍ ആട്ടിന്‍കുട്ടിയേ
പോറ്റീടേണം ഞങ്ങളെ,
പാപകുറ്റം നീക്കുകേ,
നാം സ്തുതിച്ചു പാടുമേ-
                ഹല്ലെലൂയാ

[1]പെസഹക്കുഞ്ഞാട്| 
'Christ is risen Hallelujah!'
         1
ക്രിസ്തുയിര്‍ത്തു! ഹല്ലെലൂയാ!
   ഭാഗ്യമേറും നാളിതു;
നിത്യജീവന്‍ മാനുഷര്‍ക്കു
   രക്ഷകന്‍ സമ്പാദിച്ചു

ക്രിസ്തുയിര്‍ത്തു! ഹല്ലെലൂയാ!
ലോകമെങ്ങും ആര്‍ക്കുന്നു;
മോക്ഷത്തിങ്കല്‍ ദൂതസംഘം
സ്തോത്ര ഗീതം പാടുന്നു
         2
ക്രിസ്തുയിര്‍ത്തു! ഹല്ലെലൂയാ!
   കണ്ണുനീര്‍ തുടയ്ക്കുവിന്‍
അന്ധകാരം ആകെ നീങ്ങി 
ആകയാല്‍ സന്തോഷിപ്പിന്‍ (ക്രിസ്തുയിര്‍ത്തു..)
         3
ക്രിസ്തുയിര്‍ത്തു! ഹല്ലെലൂയാ!
ചൊന്നപോല്‍ ഉയിര്‍ത്തു താന്‍;
ഉന്നതത്തില്‍ തേജസ്സോടെ
രാജനായി വാഴുന്നോന്‍ (ക്രിസ്തുയിര്‍ത്തു..)| 
             ഇംഗ്ലീഷ്-ആദിതാളം
1. ഇന്നേശു രാജന്‍ ഉയിര്‍ത്തെഴു-ന്നേറ്റല്ലേലൂയാ
  വന്‍നാശ ശാപ ചാവുകള്‍ ജയിച്ചല്ലേലൂയാ

      മഹാ സന്തോഷമേ-മഹാ സന്തോഷമേ!
      പരാപര സുതന്‍ യേശുനാഥനെ-വാഴ്ത്തിപ്പാടുവിന്‍
      ജയഗീതം പാടുവിന്‍-ജയഗീതം പാടുവിന്‍
      പകലോനുദിച്ചിരുളോടിയൊളിച്ചിതാ വന്നീടുവിന്‍
      മഹാ സന്തോഷമേ-മഹാ സന്തോഷമേ!

2. ദൈവദൂതന്‍ കല്ലുരുട്ടി നീക്കി-വാതിലില്‍ നിന്നു
  അക്കാവല്‍ക്കാര്‍-മരിച്ചവരെപ്പോലെയായ്‌ വന്നു (മഹാ..)

3. അതിരാവില്‍ പേത്ര-യോഹന്നാന്മാരോടി വന്നഹോ
  ശവക്കല്ലറയ്ക്കുള്ളില്‍ നോക്കി വിശ്വസിച്ചീടിനാരഹോ (മഹാ..)| 
                   പല്ലവി
        ഉണര്‍ന്നരുളി-യേശുസ്വാമി
                അനുപല്ലവി
        കുലുങ്ങി ലോകസ്ഥലങ്ങള്‍-സ്വര്‍ഗ്ഗാല്‍
        ഇറങ്ങി വന്നു ദൂതന്‍മാരും (ഉണ..)
              ചരണങ്ങള്‍
1. ശാലോമിയാ-ദി സ്ത്രീകളും-പ്രേതാലങ്കാ-രം കരുതി
  ചാലവേ സു-ഗന്ധവര്‍ഗ്ഗ-ജാലമോടണഞ്ഞിടുന്നു (ഉണ..)

2. മഗ്ദല മ-ര്യാ കണ്ണീരില്‍-മഗ്നയായി-പാര്‍ത്തീടുന്നു
  ഭക്തിഭയസ്നേഹം പൂണ്ട-പ്പോസ്തലര്‍ ഉഴന്നീടുന്നു (ഉണ..)

3. പാടുപെട്ടു-മരിച്ചടക്ക-പ്പെട്ടു നാള്‍ മൂന്നായിതല്ലോ
  ഏടുകെട്ടില്‍-മുന്നോര്‍ ചോന്ന-താകെ നിറ-വേറിയല്ലോ (ഉണ..)

4. മുദ്രയും കാ-വലും കുഴി മൂടിയ ക-ല്ലതും നീങ്ങി
  ശത്രുജന-ങ്ങളും പേടിച്ചോടി മ-നം കലങ്ങി (ഉണ..)

5. സര്‍പ്പതല-ചതപെടട്ടെ-തല്പതി അടിപെടട്ടെ
  ദുര്‍ഗ്ഗതി മൂടപ്പെടട്ടെ-സ്വര്‍ഗ്ഗവാതില്‍-ഉള്‍പ്പെടട്ടെ (ഉണ..)

6. ക്രിസ്തു താന്‍ ഉയിര്‍ത്തെഴുന്ന-വാര്‍ത്ത ഈ ലോകത്തിലെല്ലാം
  സത്യസംഘ-ങ്ങളില്‍ നിത്യം കീര്‍ത്തനം ചെയ്തീടവേണം (ഉണ..)| 
                ഇംഗ്ലീഷ്-ആദിതാളം
                         പല്ലവി
   മഹിമാപതി മശിഹാ മേഘ-വാഹനമതിന്മേല്‍
   ജയപ്രാഭവത്തോടഹോ സ്വര്‍ഗ്ഗ-ലോകത്തിന്നെഴുന്നാന്‍
                       അനുപല്ലവി
   ബഹു ദൂതസൈന്യങ്ങള്‍-ജയഗീതം പാടുന്നു- മഹി..
                        ചരണങ്ങള്‍
1. മഹസ്സുര നഭസ്ഥലങ്ങള്‍ മേഘ-വാഹനം കടന്നു;
  ബഹുനിര ദൂതഗണങ്ങള്‍ പുണ്യ-പാദം കുമ്പിടുന്നു;
  മഹത്വത്തിന്‍ രാജന്നു-തുറന്നു സ്വര്‍ദ്വാരങ്ങള്‍- മഹി..

2. എതിരേറ്റു ദൂതസംഘം മോടി-ഏറും വിണ്‍പതിയെ
  അതിഘോഷ സേവചെയ്തു കീര്‍ത്തി-ആര്‍ത്തു പാടി നിന്നു
  പരമണ്ഡലങ്ങളില്‍-പല രാഗം കേള്‍ക്കുന്നു- മഹി..

3. നരലോക രക്ഷകനായ്‌ ദേഹം-നാഥന്‍ പൂണ്ടിരുന്നു
  കുരിശില്‍ തന്നെ ബലിയായ് നല്‍കി-ഘോഷത്തോടുയിര്‍ത്തു
  മരണത്തെ പാപത്തെ-സാത്താനെയും വെന്നു- മഹി..

4. ഇഹലോകത്തില്‍ പരത്തില്‍ എങ്ങും-ഏകധാ നിറഞ്ഞും
  മഹിമാസനത്തിലങ്ങു വിണ്ണില്‍-വാഴുന്നേശുരാജന്‍
  ഗ്രഹിപ്പാനത്യത്ഭുതം-ജഡം പൂണ്ട ദൈവത്വം- മഹി..

5. ജയിക്കുന്നു രക്ഷകര്‍ത്തന്‍ പാരിന്‍ ജാതികളഖിലം
  മയക്കങ്ങള്‍ വിട്ടു തന്നെ വാഴ്ത്തി-വന്ദിച്ചീടുവോളം
  വിയത്തിന്നു മേല്‍ അങ്ങു വിളങ്ങുന്നു നായകന്‍- മഹി..| 
    ഇംഗ്ലീഷ്-ഏകതാളം
        പല്ലവി
സന്തോഷിപ്പിന്‍-ആഘോഷിപ്പിന്‍
താണു വന്ദിച്ചീടാന്‍
യേശു മഹാരാജന്‍ എങ്ങും
വാണരുളീടുന്നാന്‍
       ചരണങ്ങള്‍
          1
രക്ഷകന്‍ താന്‍-ബലിയായോന്‍
ഉന്നതത്തില്‍ പോയി
സത്യപതി-സ്നേഹരൂപന്‍
വാണരുളീടുന്നു (സന്തോഷിപ്പിന്‍..)
          2
ഇഹം പരവും-പാതാളവും
തന്‍ അധികാരതലം
യേശുപരന്‍-വാണീടുന്നാന്‍
തന്‍ഹിതം പോലെങ്ങും- (സന്തോഷിപ്പിന്‍..)
          3
വൈരികളാം-ഏവരും തന്‍
പാദം കുമ്പിടും വരെയും
വല്ലഭത്വത്തിന്‍ വലഭാ-
ഗത്തു വാണീടുന്നു- (സന്തോഷിപ്പിന്‍..)
          4
വീണ്ടും അവന്‍ എഴുന്നരുളും
ഭക്തരെല്ലാരെയും താന്‍
മേദിനിയില്‍-നിന്നുയര്‍ത്തും
മറുരൂപമാകും നാം- (സന്തോഷിപ്പിന്‍..)| 
          ഇംഗ്ലീഷ്-ആദിതാളം
1. മുള്‍ക്കിരീടത്താല്‍-മുറിവേറ്റ യേശുവിന്‍-തല
  മോടിയേറും മാമഹത്വ മകുടം ചൂടുന്നു
      മകുടം ചൂടുന്നു-ജയ മകുടം ചൂടുന്നു

2. വാനലോകത്തില്‍ മഹാ ഉയരത്തില്‍ വാഴുന്നാന്‍-അതി
  ശോഭയോടു മാമഹത്വ രാജരാജന്‍ താന്‍-
      രാജരാജന്‍ താന്‍-കര്‍ത്താധി കര്‍ത്തന്‍ താന്‍

3. വാനലോകത്തില്‍-പരമാനന്ദം തന്നെ-തിരു
  മാമഹത്വം ഇങ്ങറിഞ്ഞ-ഭക്തര്‍ക്കാനന്ദം-
      ഭക്തര്‍ക്കാനന്ദം-തിരു സ്നേഹമാനന്ദം

4. കുരിശിന്‍ ലജ്ജകള്‍-തരും നിത്യ ഭാഗ്യങ്ങള്‍-ബഹു
  കോടി കോടി കാലം വാഴും-സ്വര്‍ഗ്ഗരാജ്യത്തില്‍-
      സ്വര്‍ഗ്ഗരാജ്യത്തില്‍-തിരു രക്ഷ നേടിയോര്‍

5. പണ്ടു താന്‍ പെട്ട-കഷ്ടപ്പാടും മരണവും-നര
  പാപികള്‍ക്കു നിത്യമോക്ഷ-ഭാഗ്യകാരണം-
      ഭാഗ്യകാരണം-സുവിശേഷ ഘോഷണം.| 
             ആനന്ദഭൈരവി-ആദിതാളം
                       പല്ലവി
   ഞങ്ങളുടെ രാജ്യത്തിനായ്‌-ദൈവമേ ഇന്നേരമതില്‍
   നന്ദിയോടെ സ്തോത്രം ചെയ്തു-യാചിച്ചീടുന്നേ
                     അനുപല്ലവി
   വന്നുപോയ കാലമതില്‍-വന്‍കൃപയാല്‍ കാത്ത സ്വാമി
   ഇന്നുമെന്നും നിന്‍ കാരുണ്യം-ഇരിക്കേണം കൂടെ നാഥാ- ഞങ്ങ..
                      ചരണങ്ങള്‍
1. ഞങ്ങളുടെ രാഷ്ട്രപതി-ജ്ഞാനം നീതി സ്നേഹത്തിലും
  എങ്ങുമേ വിളങ്ങീടട്ടെ-നിന്‍ കൃപയാലെ
  ഭംഗമെന്യെ നിന്‍റെ ഹിതം-ഭക്തിയോടെ ചെയ്തിടുവാന്‍
  തിങ്ങിയ വരങ്ങള്‍ നല്‍കി-നേര്‍വഴി കാട്ടീടേണമേ- ഞങ്ങ..

2. മന്ത്രിമാര്‍ ന്യായാധിപന്‍മാര്‍ മറ്റും എല്ലാ നേതാക്കളും
  സന്തതം സേവനം ചെയ്യും ദാസവൃന്ദവും
  ഇന്‍ഡ്യാദേശ വര്‍ദ്ധനക്കായ്-ഏവരും പ്രയത്നിച്ചീടാന്‍
  വന്ദ്യദേവാ നിന്‍ വരങ്ങള്‍-ദാനം ചെയ്ക ദിനംതോറും- ഞങ്ങ..

3. സര്‍വ്വലോക ഐക്യത്തിനും-സ്വാതന്ത്ര്യ സമ്പൂര്‍ണ്ണതയ്ക്കും
  സര്‍വരേയും യോഗ്യരാക്കി-ത്തീര്‍ത്തീടേണമേ
  സര്‍വ കാര്യങ്ങള്‍ക്കും മേലായ്-സര്‍വ ദേവനെ ഭജിപ്പാന്‍
  സര്‍വ മാനുഷര്‍ക്കും ഈശോ-സല്‍പ്രകാശം നല്‍കേണമേ- ഞങ്ങ..| 
      ഹിന്തുസ്ഥാന്‍-ആദിതാളം
           പല്ലവി
   യേശുപരാ എങ്ങും നല്‍ സമാധാനം
   ഇക്കാലം അരുള്‍ക പരാ
          ചരണങ്ങള്‍
1. നാശമുള്ള പാരില്‍ നന്മ നിറച്ചീടാന്‍
  ആശിച്ചു വന്ന നാഥാ-പാപ
  നാശക ദൈവ ജാതാ- യേശു..

2. പാരില്‍ സമാധാനം-പക്ഷമാം നല്‍ദാനം
  പൂരിപ്പാന്‍ വന്ന ദേവാ രക്ഷ
  പാരില്‍ പകര്‍ന്ന ദേവാ- യേശു..

3. ചോരയൊന്നില്‍ നിന്നും-തോന്നിയവര്‍ തമ്മില്‍
  ഏറെ ശല്യം ചെയ്യുന്നു-ക്രൂര-
  പ്പോരില്‍ പലര്‍ ചാകുന്നു- യേശു..

4. സാരമറ്റതായ-സംഗതിയാല്‍ തുള്ളി
  ഏറെപ്പേര്‍ ചാകുന്നയ്യോ-പേയും
  ഏറെ ജയിക്കുന്നയ്യോ- യേശു..

5. വൃദ്ധര്‍ ക്ഷീണര്‍ ഏറെ-മക്കള്‍ ഭാര്യമാരും
  അത്തല്‍ പെടുന്നതാലെ-ദാരി-
  ദ്ര്യത്തില്‍ പെടുന്നിക്കാലം- യേശു..

6. ഏതും യത്നമെന്യേ-ഏറെപ്പേര്‍ ചാകുന്നേ
  പാതാളത്തില്‍ ചേരുന്നേ-അതാല്‍
  വേതാളം ഞെളിയുന്നേ- യേശു..

7. യുദ്ധം ശണ്ഠ നീക്കി-യോഗ്യ സമാധാനം
  അത്യാവശ്യം തന്നീടാന്‍-എങ്ങും
  സത്യാനുഗ്രഹം കൂടാന്‍- യേശു..| 
      'Jesus Christ our Saviour'
1. സ്വര്‍ഗ്ഗം വിട്ടു വന്നതാര്‍? യേശു രക്ഷിതാവ്!
  സാധുപൈതല്‍ ആയതാര്‍? യേശു രക്ഷിതാവ്!

      ഗീതം പാടി ഘോഷിപ്പിന്‍,
      സ്തോത്രം പാടി കീര്‍ത്തിപ്പിന്‍,
      മോക്ഷ ഭാഗ്യം തന്നവന്‍
             യേശു രക്ഷിതാവ്!

2. ക്രൂശില്‍ പ്രാണന്‍ വിട്ടതാര്‍? യേശു രക്ഷിതാവ്!
  മോചനം കല്‍പിച്ചതാര്‍? യേശു രക്ഷിതാവ്- ഗീതം..

3. രാജാവായി വാഴുന്നാന്‍ യേശു രക്ഷിതാവ്!
  ആരെ വേണം സ്നേഹിപ്പാന്‍? യേശു രക്ഷിതാവ്- ഗീതം..

4. വീണ്ടും വരും ലോകത്തില്‍ യേശു രക്ഷിതാവ്!
  ചേര്‍ക്കും നമ്മെ മോക്ഷത്തില്‍ യേശു രക്ഷിതാവ്- ഗീതം..| 
   'Gentle Jesus, meek and mild'
                7's
1. സൌമ്യനായ യേശുവേ,-സാധുപൈതല്‍ നില്‍ക്കുന്നേ;
  നിന്‍ സമീപേ വന്നീടാന്‍-സമ്മതം തരേണമേ.

2. ദൈവത്തിന്‍ കുഞ്ഞാടേ, നീ-എന്‍ ദൃഷ്ടാന്തം ആകണം;
  നിന്നിലുള്ള സൌമ്യത-എന്നിലും ഉണ്ടാകണം.

3. ശാന്തമായ നിന്‍ മനം-എന്നിലും സൃഷ്ടിക്കുകേ;
  സ്നേഹമുള്ള നിന്‍ മനം-എന്നിലും ഉണ്ടാക്കുകേ.

4. പ്രിയമുള്ള യേശുവേ-എന്‍ ഉള്ളത്തില്‍ പാര്‍ക്കുകേ;
  നിന്‍ സ്വഭാവം നല്‍കുകേ,-നിന്നെപ്പോലെ ആക്കുകേ.| 
    'Jesus is our Shepherd'
             6.5.
1. യേശു നല്ല മേയ്പന്‍-ഭീതി നീക്കും താന്‍,
  സങ്കടങ്ങള്‍ സര്‍വ്വം ഇല്ലാതാക്കും താന്‍,
  അവന്‍ പോകും മാര്‍ഗ്ഗേ-നാമും പോകണം,
  ഭാരം നേരിട്ടാലും-ഭാഗ്യമായാലും.

2. യേശു നല്ല മേയ്പന്‍-മോദം നല്‍കുന്നു,
  തന്‍റെ ഇന്‍പ ശബ്ദം-നാം അറിയുന്നു
  ശാസിച്ചാലും കൂടെ സ്നേഹിക്കുന്നവന്‍,
  വേറെ ആരും വേണ്ട-പാത കാട്ടുവാന്‍.

3. യേശു നല്ല മേയ്പന്‍-ആപല്‍ക്കാലേ താന്‍,
  ആടുകള്‍ക്കു വേണ്ടി-ജീവന്‍ വെടിഞ്ഞാന്‍,
  നാം എല്ലാരും തന്‍റെ-പിന്‍ ചെന്നീടുവിന്‍,
  ആയുഷ്ക്കാലം എന്നും-തന്നെ സ്നേഹിപ്പിന്‍.| 
   'There is a happy land'
1. ആനന്ദ നാടുണ്ടേ മാ ദൂരത്തില്‍
  ശോഭയില്‍ ശുദ്ധന്മാര്‍ നില്‍ക്കുന്നതില്‍
  പാടുന്നു കീര്‍ത്തനം "യേശു രാജന്‍ യോഗ്യനാം"
  ഘോഷിപ്പിന്‍ സ്തോത്രവും എന്നേയ്ക്കുമേ

2. ആനന്ദ ദേശത്തില്‍ വാ, വേഗം വാ;
  ഭീതി സന്ദേഹങ്ങള്‍ ഇല്ലാതെ വാ
  ഭാഗ്യമായ്‌ വാഴും നാം, പാപം ദുഃഖം നീങ്ങിപ്പോം;
  കര്‍ത്താവിനോടെന്നും സല്‍ഭാഗ്യമേ.

3. ശോഭിക്കും മുഖങ്ങള്‍ ആ ദേശത്തില്‍
  സ്നേഹിക്കും എന്നും നാം താതന്‍ കയ്യില്‍
  ആകയാല്‍ ഓടുവിന്‍ പൂര്‍ണ്ണ സ്നേഹം കാണുവാന്‍
  ശോഭയില്‍ വാഴുവാന്‍ എന്നേയ്ക്കുമേ.| 
  'Jesus Loves me'
1. യേശു സ്നേഹിക്കുന്നെന്നെ
  വേദം ചൊല്ലുന്നിങ്ങനെ;
  പൈതങ്ങളോ അവന്‍റെ
  ക്ഷീണര്‍ അവനോ ശക്തന്‍ 

      സ്നേഹിക്കുന്നേശു,
      സ്നേഹിക്കുന്നെന്നെ;
      സ്നേഹിക്കുന്നേശു,
      വേദം കീര്‍ത്തിക്കുന്നേ

2. സ്നേഹിക്കുന്നാന്‍ മരിച്ചോന്‍
  സ്വര്‍ഗ്ഗവാതില്‍ തുറപ്പാന്‍;
  എന്‍റെ പാപം നീക്കും താന്‍,
  വരട്ടെ ചെറു ബാലര്‍- (സ്നേഹി..)

3. സ്നേഹിക്കും യേശു പാര്‍ക്കും
  എന്നരികില്‍ എന്നേയ്ക്കും;
  സ്നേഹിച്ചാല്‍ ഞാന്‍ മരിക്കും
  അന്നീശോവീട്ടില്‍ ചേര്‍ക്കും- (സ്നേഹി..)| 
  'Praise to Christ'
1. പൈതങ്ങളാം ഞങ്ങളിന്നു
    വാഴ്ത്തുന്നു ശ്രീയേശുവെ
  മോദമോടെ ഞങ്ങളെ അ-
    നുഗ്രഹിക്ക യേശുവേ.

2. ബാലകര്‍ സന്തോഷം കൊണ്ട്
    വീണ നാദത്തോടിതാ
  ചേലൊടു നല്‍ ഗീതം പാടി
    വാഴ്ത്തും നിന്നെ ദൈവമേ

3. എനിക്കങ്ങോര്‍ വീണയുണ്ട്
    എന്‍ പിതാവിന്‍ സ്വര്‍ഗ്ഗത്തില്‍
  പൊന്നിനേക്കാള്‍ വീര്യമുള്ള
    വസ്തു എന്‍ സന്തോഷത്തില്‍

4. കഷ്ടമില്ല ദുഃഖമില്ല
    നാം പോകേണ്ടും ദേശത്തില്‍;
  വേഷധാരി കള്ളന്മാരെ 
    ക്രിസ്തു ആട്ടും ദൂരത്തില്‍.

5. സ്നേഹമെന്ന നാദമെന്നും
    അങ്ങുമിങ്ങും കേള്‍ക്കും നാം.
  ദാഹം ഒട്ടും തോന്നാതെന്നും 
    സ്നേഹത്താല്‍ ജീവിക്കും നാം;

6. ഇന്നു നിന്‍ ആത്മാവു കൊണ്ടു
    ഈ മനം നിറയ്ക്കുകേ;
  വന്നരികെ യേശുവേ നിന്‍
    നല്‍ ചിറകില്‍ കാക്കുകേ.| 
 'Save me at the Cross'
1. സ്നേഹപൂര്‍ണ്ണ രക്ഷകാ,
    കേള്‍ക്കുകേ, കേള്‍ക്കുകേ
  ബാലരെയും സര്‍വദാ
    കടാക്ഷിക്കേണമേ.
  ബാലനായ്‌ വളര്‍ന്നു നീ
    ഭൂമിയില്‍, ഭൂമിയില്‍;
  ജ്ഞാനത്തില്‍ മുതിര്‍ന്നു നീ
    പിതാവിന്‍ കൃപയില്‍,

      കര്‍ത്താവേ എന്‍ പാപം
      കളഞ്ഞു നിന്‍ ഭാവം
      എനിക്കു തരേണം;
      നിന്‍ സ്വന്തം ആകും ഞാന്‍.

2. നീ വളര്‍ന്നു ചന്തത്തില്‍
    ബാലരാം ഞങ്ങളെ
  ജ്ഞാന സ്നേഹപൂര്‍ത്തിയില്‍
    വളര്‍ത്തി പോറ്റുകേ.
  എന്നും നിന്‍ പിതാവു തന്‍
    ഇഷ്ടത്തെ ചെയ്യുവാന്‍
  നീ മുതിര്‍ന്ന പോലെ ഞാന്‍
    സദാ പ്രയത്നിപ്പേന്‍ (കര്‍ത്താ..)

3. നീ ഇരിക്കും സ്വര്‍ഗ്ഗത്തില്‍
    എത്തുവാന്‍ ഞങ്ങളെ
  നീ നടത്തുകൂഴിയില്‍
    സദാ എന്‍ നാഥനേ,
  അങ്ങു ചേര്‍ന്നു നിന്നെ ഞാന്‍
    നിത്യവും, നിത്യവും
  പ്രീതിപൂര്‍വ്വം കീര്‍ത്തിപ്പാന്‍
    വിഭോ മുതിര്‍ന്നിടും (കര്‍ത്താ..)| 
1. സല്‍ പ്രീയനുണ്ടുമോക്ഷേ
    മേല്‍ വീട്ടില്‍ ബാലരേ
  ഈ സ്നേഹിതന്‍റെ സ്നേഹം
    എന്നേയ്ക്കും നില്‍ക്കുമേ.
  ഭൂലോക പാശമെല്ലാം
    ക്രമേണ മാറുമേ
  ഈ സ്നേഹിതന്‍റെ സ്നേഹം
    എന്നേയ്ക്കും നില്‍ക്കുമേ.

2. സ്വര്‍ലോകില്‍ നല്‍വീടൊന്നും
    ഉണ്ടല്ലോ ബാലരേ,
  നല്‍വാഴ്വുണ്ടാവാനങ്ങു
    ഈശോ ഭരിക്കുമേ.
  കണ്ടാലും സാമ്യമായി
    ഈ ലോകിലുണ്ടോ ഹേ?
  അങ്ങുള്ള ഇന്‍പ വാഴ്വില്‍
    തെല്ലും ക്ഷയമില്ലേ.

3. മേല്‍ വീട്ടില്‍ പൊന്‍ കിരീടം
    ഉണ്ടല്ലോ ബാലരേ,
  വീണ്ടോനെ എതിരേല്‍പാന്‍
    കിരീടം ചൂടുമേ.
  ഇന്നാളില്‍ രക്ഷപ്പെട്ടോര്‍
    പിന്‍ ചെല്ലുകില്‍ തന്നെ
  ആ ജീവന്‍റെ കിരീടം
    അന്നാള്‍ ധരിക്കുമേ.

4. മേല്‍ വീട്ടില്‍ നല്ല ഗീതം
    ഉണ്ടല്ലോ ബാലരേ
  മഹാജയം പാടാനായ്‌
    ഓര്‍ വീണയുണ്ടു ഹേ.
  ആ ലോകത്തിന്‍പമെല്ലാം
    ഈശോവിന്‍ സ്വന്തമേ,
  അവങ്കലേയ്ക്കു വാ, വാ,
    ഇന്‍പം തന്നീടുമേ.| 
       ഇംഗ്ലീഷ്-ആദിതാളം
              പല്ലവി
ഹാലെലൂയാ ആമേന്‍-ഹാലെലൂയാ ആമേന്‍
ഹാലെലൂയാ ബാലകോല-ശീല മനുവേലാ
            അനുപല്ലവി
കീര്‍ത്തനം സങ്കീര്‍ത്തനം നീ
ചേര്‍ത്തരുള്‍ ഇന്നും എന്നേയ്ക്കും- (ഹാലെലൂയാ..)
             1
ആദിയന്തഹീനാ-അത്ഭുതശക്ത മഹേശാ
മോദകാരണാ ദയാലോ
  മുക്തികരാ-ശ്രീപരമേശാ
ഖേദഹരാ സന്താപഹരാ-അഘ
  ശാപ-ഹരാ ശുഭദാനേശാ- (ഹാലെലൂയാ..)
             2
സ്വര്‍ണ്ണ മോക്ഷവാനേ-
  സ്തുതിധരനേ ഗുണവാനേ
മണ്ണുലകത്തിന്നുദിച്ച-
  മന്നവനേ ശ്രീമരിസുതനേ
നിര്‍ണ്ണയമേ സ്തുതി നിന്നുടതേ-മമ
  സഞ്ചരനേ ശുഭകാരണനേ- (ഹാലെലൂയാ..)
             3
താതനന്നു കയ്യില്‍-തന്ന മഹത്വ കുമാരാ
മോദമോടലിഞ്ഞെഴുന്ന-
  മോടിതരും ഗുരുവരവീരാ
ആധിഹരാ സന്തോഷകരാ-ശ്രിയ-
  മേക പരാ സകലേശ വരാ- (ഹാലെലൂയാ..)| 
     ഇംഗ്ലീഷ്-ആദിതാളം
'വരിക സുരാധിപ' - എന്ന രീതി
           പല്ലവി
വരം അരുളീടുക-പരമഗുരോ-ഈ
ചെറു ബാലകരാം-അടിയാരില്‍
         അനുപല്ലവി
വിരവൊടു തിരുമുന്‍പില്‍ അടിവണങ്ങി
ഒരു മനസ്സായ്‌ നിന്നെ-സ്തുതിച്ചീടുവാന്‍- (വരം..)
         ചരണങ്ങള്‍
          1
നിത്യവും നിന്‍ തിരു നന്മകളെ
നന്ദിയോടെന്നും നി-നച്ചു ഞങ്ങള്‍
സ്തുതി ഗീതങ്ങളെ പാടീടുവാന്‍
ശക്തിയും ഭക്തിയും-അരുള്‍ വരദാ- (വരം..)
          2
രക്ഷകനേശുവി-ങ്ങിക്ഷിതിയില്‍
പക്ഷമോടടിയാരെ-രക്ഷ ചെയ്‌വാന്‍
മോക്ഷപുരം വെടിഞ്ഞൊരു കന്യാ-
കക്ഷിയില്‍ ആയ തന്‍ പക്ഷമോര്‍പ്പാന്‍- (വരം..)
          3
ബാലകരാമടിയ-ങ്ങളുടെ
ശീലദോഷാദികള്‍-ആസകലം
ചേലോടു നീക്കി നിന്‍ ആജ്ഞകളെ
കാലമതില്‍ ഞങ്ങള്‍-കാത്തു കൊള്‍വാന്‍- (വരം..)
          4
സത്യവേദോപദേ-ശങ്ങളെയും
സ്തുത്യം നിന്‍ തിരുവ-ചനങ്ങളെയും
ബുദ്ധിയോടെ അടി-യാര്‍ പഠിച്ചു
മുക്തിവിദ്യാദി ല-ഭിച്ചുകൊള്‍വാന്‍- (വരം..)| 
   മലയാമി-ആദിതാളം
         പല്ലവി
ദൈവ ധാതാവേ മശിഹാ ദേവാ
വിശുദ്ധാത്മാ നിന്നരുള്‍ വരം
താ ദേവാ സതതം.
       അനുപല്ലവി
ലോക സ്രഷ്ടാവേ ലോക കര്‍ത്താവേ
ദേഹമെടുത്ത പരനേ- (ദൈവ..)
        ചരണങ്ങള്‍
രക്ഷാകര്‍ത്താവേ-ശിക്ഷാകര്‍ത്താവേ
ഇക്ഷിതിക്കേക ഗുരുവേ
പക്ഷം വയ്പാനും-രക്ഷ ചെയ്‌വാനും
പാപികളപേക്ഷിക്കുന്നു- (ദൈവ..)
          2
ആദിയില്ലാതെ-അന്തമില്ലാതെ
ആദിയും അന്തവും നീ
മോദകരന്‍ നീ ഖേദഹരന്‍ നീ
നീ ദയവായ്‌ വരിക- (ദൈവ..)
          3
ബാലമിത്രം നീ-മാലകന്നോന്‍ നീ
കുശലകരനും നീയേ
ബാലകരെ നോക്കി-ശീലം നന്നാക്കി
പാലനം ചെയ്ക സദാ- (ദൈവ..)
          4
ബുദ്ധി നല്‍കാനും വിദ്യ നല്‍കാനും
നിത്യം നീ എഴുന്നരുള്‍ക
ഭക്തി നല്‍കാനും-മുക്തി നല്‍കാനും
ശക്തി നിനക്കു മാത്രം- (ദൈവ..)
          5
ദൈവ പിതാവേ - എകസുതാ ശു-
ദ്ധാത്മ ത്രിയേക പരാ
ആദിയിലിന്നും അ-നാരത കാലം
ആകും സ്തുതി നിനക്കു- (ദൈവ..)| 
                ഡപ്പാ-ഏകതാളം
                    പല്ലവി
   വരുവിന്‍ ചെറു പൈതങ്ങളേ-ഗുരുവാം യേശു അരികില്‍
   തിരിവിന്‍ തിരുവചനങ്ങളില്‍-മരുവിപ്പെരുകിടുവിന്‍
                      ചരണങ്ങള്‍ 
1. ബാലകാലമതെത്ര വേഗത്തില്‍-മറയും നിറം കുറയും
  ചിരകാലവും നില നിന്നിടാ-നരയ്ക്കും ജര അണയും

2. ഇന്നു കണ്ട ഗുണങ്ങളൊക്കെയും-മങ്ങി മങ്ങി മറഞ്ഞുപോം
  സുന്ദരം ബഹു ഭംഗി ശക്തിയും ഒന്നിനൊന്നു കുറഞ്ഞുപോം

3. എത്രയോ പല ബാലകര്‍ മനോദുഃഖമായ്‌ മരിച്ചില്ലയോ
  അത്രയോ ചില ഭീതികള്‍ ദിനം - അടുക്കും നമുക്കല്ലയോ?

4. വേദവാക്യങ്ങളാകെ നാം മഹാ-ഗീതവാക്യമായ്‌ പാടുവാന്‍
  വേദനാഥനാം യേശു തന്നില്‍ നാം-മോദമായതു തേടുവാന്‍

5. സ്നേഹമായതു പൂണ്ടിട്ടല്ലയോ - മശിഹാ ഇഹ മരിച്ചാന്‍
  സ്നേഹമായതു കൊണ്ടിട്ടല്ലയോ-തിരുരക്തത്തെ ചൊരിച്ചാന്‍?| 
    'യേശുദേവാ പാപികള്‍ക്കായ്' - എന്ന രീതി
                    പല്ലവി
       ബാലകരേ നാം യേശു പേരില്‍
       പാടീടാം ഇന്നേരം
                 അനുപല്ലവി
  ബാല പ്രിയനേശു-ഭാഗ്യലോകവാസന്‍-ബാലരേ
                  ചരണങ്ങള്‍
1. കോലാഹലവാണികളാല്‍-കൂടിത്തന്‍ തൃപ്പാദം
  ചേലോടെ ഇന്നേരം-ചേര്‍ന്നെല്ലാരും പാടീടാം- (ബാലകരേ..)

2. പാരിടത്തില്‍ വന്ന കാലേ-ബാലരെക്കൈയേന്തി
  പാരം അനുഗ്രഹിച്ചു-ഭംഗിയേറും മാര്‍വില്‍ ചേര്‍ത്തു- (ബാലകരേ..)

3. ബാലര്‍ നാമും പോകാം യേശു-പാദേ ചേര്‍ന്നിന്നേരം
  പാലിച്ചാശീര്‍വാദ-ഭാഗ്യം തന്നു കാത്തിടും- (ബാലകരേ..)

4. സ്വര്‍ഗ്ഗലോകം നമ്മുടേതു-സൂക്ഷ്മം ചൊല്ലി യേശു
  തര്‍ക്കം കൂടാതെ നാം-താതന്‍ മുമ്പില്‍ പാടീടാം- (ബാലകരേ..)

5. നാശമില്ലാ സ്വര്‍ഗ്ഗലോകേ നാമും പാടാം ഗീതം
  യേശു പ്രിയനോടെ-എന്നും ഭാഗ്യമായ്‌ വാണിടാം- (ബാലകരേ..)| 
1. ദൈവത്തിന്‍റെ പൈതല്‍ ഞാന്‍
  സ്വര്‍ഗ്ഗ രാജ്യം എന്‍റെതു-പാടും ഞാന്‍

      സ്വര്‍ഗ്ഗദൈവ പിതാവിന്നും
      രക്ഷകനാം യേശുവിന്നും
      ശുദ്ധിവരുത്തീടും പരി-
      ശുദ്ധാത്മാവിന്നും സ്തുതിപാടും- (ദൈവ..)

2. ദൈവം എന്നെ കാണുന്നു
  ഞാന്‍ പാടുമ്പോള്‍ കേള്‍ക്കുന്നു-പാടും ഞാന്‍ (സ്വര്‍ഗ്ഗ..)

3. ദൈവത്തിന്‍റെ ദൂതന്മാര്‍
  എന്നെ കാവല്‍ ചെയ്യുന്നു-പാടും ഞാന്‍ (സ്വര്‍ഗ്ഗ..)

4. യേശു എന്‍റെ സ്നേഹിതന്‍
  കൂടെയുണ്ടെല്ലായ്പോഴും-പാടും ഞാന്‍ (സ്വര്‍ഗ്ഗ..)

5. ശുദ്ധിയിലെന്നെ കാക്കേണം
  ശുദ്ധദൈവ ത്രിയേകാ-പാടും ഞാന്‍ (സ്വര്‍ഗ്ഗ..)| 
    'വിതച്ചീടുക നാം'-എന്ന രീതി
1. സ്തുതിച്ചീടുക നാം ബാലരെല്ലാം കൂടി
  ക്രിസ്തുവിന്നു പാടി ഘോഷിച്ചീടുക
  വരും യേശു വേഗം-തരും പൊന്‍ കിരീടം
  വാഴും സ്വര്‍ഗ്ഗരാജ്യേ തന്‍റെ മടിയില്‍

      ദൈവ പുത്രനു നാം പാടീടുക
      തേജസ്സുടയോനു നിത്യം പാടുക (ദൈവ..)

2. തേജസ്സില്‍ നാം കാണും പ്രേമരാജന്‍ മുഖം
  തീരുമെല്ലാ ഖേദം സ്വര്‍ഗ്ഗരാജ്യത്തില്‍
  നീതിയങ്കി ചാര്‍ത്തി-ഭീതിയെല്ലാം നീക്കി
  നീതി സൂര്യനെ നാം-നേരിട്ടുകാണും- (ദൈവ..)

3. യേശുവിനെ നന്നായ്‌-സ്നേഹിക്കുന്ന ബാലര്‍
  യേശുവിന്നു ഇന്നു-ഗീതങ്ങള്‍ പാടും
  അശുദ്ധിയില്ലാതെ-വിശുദ്ധിയില്‍ പാര്‍ത്താല്‍
  യേശുവോടുകൂടെ-വാഴാം സ്വര്‍ഗ്ഗത്തില്‍- (ദൈവ..)| 
   "We'll meet each other there"
1. നേരം വേഗം വൈകീടും-ഭൂവില്‍ വേല തീര്‍ന്നിടും
  ക്ഷീണിച്ച ഹൃദയം നിന്നീടും
  സ്വര്‍ഗ്ഗലോക നായകന്‍-ജീവന്‍ തന്നീടും നേരം
  വീണ്ടും നാം സീയോനില്‍ കൂടീടും.

     നാം തമ്മില്‍ കണ്ടീടും, ഓ! നാം തമ്മില്‍ കണ്ടീടും
     രക്ഷകന്‍ മുഖം കാണും ശോഭയേറും നാടതില്‍
     നാം തമ്മില്‍ കണ്ടീടും ഓ! നാം തമ്മില്‍ കണ്ടീടും
     പ്രാപിക്കും.. നിത്യാനന്ദം.

2. ഭീതിയേറും കൂരിരുള്‍-കാറ്റിന്‍ ഘോര ശബ്ദവും
  അന്ധകാരമാമീയുലകില്‍
  ദീപ്തിയേറും രാജ്യത്തില്‍-കര്‍ത്തന്‍ നമ്മെ നടത്തും
  വീണ്ടും നാം സീയോനില്‍ കൂടീടും- (നാം തമ്മില്‍..)

3. കണ്ണുകള്‍ നിറഞ്ഞീടും ഭീതികള്‍ വര്‍ദ്ധിച്ചിടും
  കഷ്ടങ്ങള്‍ നിറഞ്ഞ ലോകത്തില്‍
  അപ്പോള്‍ യേശു വന്നിടും-ദുഃഖമെല്ലാം തീര്‍ത്തിടും
  വീണ്ടും നാം സീയോനില്‍ കൂടീടും- (നാം തമ്മില്‍..)| 
പരിശുദ്ധാത്മാവേ വന്നു
സര്‍വ്വസൃഷ്ടിയേയും പുതുക്കുക
പകര്‍ന്നിടുകാത്മാവേ
കൃപാവരം ഞങ്ങളിലീസമയം
വീശുക ആത്മാവേ-വീശുക ഈ സഭമേല്‍

1. പാപത്തിലുഴന്നീടുന്ന
  പാപികളെ ഉയര്‍ത്തി
  പരിശുദ്ധരാക്കി സദാ
  നടത്തുക നിന്‍ വഴിയില്‍
  നിന്നുടെ സാക്ഷികളായ് ദിനവുമവര്‍
  ലോകത്തില്‍ ജീവിച്ചിടാന്‍ - വീശുക-

2. സ്നേഹത്തില്‍, ഐക്യതയില്‍
  നിന്‍ ജനം വസിച്ചിടുവാന്‍
  സല്‍ കൃപയില്‍ ദിനവും
  സമൃദ്ധരായ് വളര്‍ന്നീടുവാന്‍
  സത്യാത്മാവേ നീ പുതുക്കിടുക
  നിന്‍സഭയെ ദിനവും - വീശുക-

3. ഊഷരമാം മരുപോല്‍
  വരളുമീ മനസ്സുകളെ
  ആത്മാവിന്‍ ഉറവകളാല്‍
  അഭിഷേകം ചെയ്യണമേ
  നാഥാ നിന്‍ സേവ ചെയ്‌വാന്‍ സമ്പൂര്‍ണ്ണമായ്
  ഞാനിതാ സമര്‍പ്പിക്കുന്നു - വീശുക-| 
ജീവമന്നയാകുമെന്നേശുവേ - നീയെന്‍
ആത്മവിശപ്പു ശമിപ്പിക്കുക
  യേശുവേ - യേശുവേ
  നീ വഴി, നീ സത്യം നീ തന്നെയെന്‍ ജീവന്‍
  ഈ എനിയ്ക്കെന്നുമെന്നും
            1
ജീവ തോയമാകുമെന്നേശുവേ-നീയെന്‍
ആത്മാവിന്‍ ദാഹം ശമിപ്പിക്കുക-യേശുവേ
            2
ജീവ വാതിലാകുമെന്നേശുവേ-നീയെന്‍
മോക്ഷ കവാടം തുറന്നു തന്നു-യേശുവേ
            3
ജീവ മാര്‍ഗ്ഗമാകുമെന്നേശുവേ-നീയെന്‍
ജീവന്‍റെ മാര്‍ഗ്ഗം തെളിച്ചുതന്നു-യേശുവേ
            4
ജീവ നാഥനാകുമെന്നേശുവേ-നീയെന്‍
ആ-ത്മ സന്തോഷം പൂര്‍ണ്ണമാക്കൂ-യേശുവേ| 
1. യേശുവിന്‍ ദിവ്യസ്നേഹം എന്നോടു വര്‍ണ്ണിക്ക
  തന്‍ ജീവനെ എന്‍പേര്‍ക്കായ് വെച്ച വൃത്താന്തവും
  ആയതെനിക്കെപ്പോഴും ആനന്ദം നല്‍കുന്നു
  തന്‍ സ്നേഹക്കൊടിക്കീഴില്‍ വസിക്കും ഞാന്‍ എന്നും

     യേശുവിന്‍ ദിവ്യസ്നേഹം! യേശുവിന്‍ ദിവ്യസ്നേഹം!
     യേശുവിന്‍ ദിവ്യസ്നേഹം! എന്നോടു വര്‍ണ്ണിക്ക

2. യേശുവിന്‍ ദിവ്യസ്നേഹം എന്നോടു വര്‍ണ്ണിക്ക
  എന്‍ ഹൃദയത്തെ അതു കവര്‍ന്നിരിക്കുന്നു
  ചിന്തിക്കുന്തോറും ഏറ്റം മാധുര്യമാം അത്
  ഇവ്വിധമാം സന്തോഷം ഉര്‍വ്വിയില്‍ ഇല്ലെങ്ങും - യേശു

3. യേശുവിന്‍ ദിവ്യസ്നേഹം എന്നോടു വര്‍ണ്ണിക്ക
  നിര്‍ബന്ധിക്കുന്നതെന്നെ ശുദ്ധിയില്‍ ജീവിപ്പാന്‍
  ഈ സ്നേഹം ദിനം തോറും എന്‍ സോദരരോട്
  കാണിച്ചീടാന്‍ നിന്‍ കൃപ നല്‍കേണം ദൈവമേ - യേശു

4. യേശുവിന്‍ ദിവ്യസ്നേഹം എന്നോടു വര്‍ണ്ണിക്ക
  ഭൂവില്‍ അതെന്നാശ്വാസം ജീവിക്കും നാളെല്ലാം-
  ആകര്‍ഷിക്കുന്നതെന്നെ തങ്കലേയ്ക്കെപ്പോഴും
  വേഗം ഞാന്‍ ചേരും തന്‍റെ ഭാഗ്യസന്നിധിയില്‍ - യേശു| 
1. ദൈവത്തിന്നു സ്തോത്രം ദൈവത്തിന്നു സ്തോത്രം
  ദൈവത്തിന്നു സ്തോത്രം ഇന്നും എന്നേക്കും

2. കാല്‍വരിമലയില്‍ ക്രൂശില്‍ മരിച്ചൊരു
  രക്ഷകനു സ്തോത്രം ഇന്നും എന്നേയ്ക്കും

3. പാപഭാരത്തില്‍ നിന്നെന്നെ രക്ഷിച്ചൊരു
  ദൈവത്തിനു സ്തോത്രം ഇന്നും എന്നേയ്ക്കും

4. ആത്മ ശക്തിയാലെ ഉള്ളം നിറച്ചൊരു
  ദൈവത്തിനു സ്തോത്രം ഇന്നും എന്നേയ്ക്കും

5. ഓരോ നാളും എന്‍റെ ഭാരം ചുമക്കുന്ന
  ദൈവത്തിനു സ്തോത്രം ഇന്നും എന്നേയ്ക്കും

6. രോഗശയ്യയില്‍ എന്‍ കൂടെയിരിക്കുന്ന
  ദൈവത്തിനു സ്തോത്രം ഇന്നും എന്നേയ്ക്കും

7. ശത്രുക്കള്‍ മുമ്പാകെ മേശയൊരുക്കുന്ന 
  ദൈവത്തിനു സ്തോത്രം ഇന്നും എന്നേയ്ക്കും

8. ക്ഷാമകാലത്തെന്നെ ക്ഷേമമായ് പോറ്റുന്ന
  ദൈവത്തിനു സ്തോത്രം ഇന്നും എന്നേയ്ക്കും

9. ദൃഷ്ടി എന്‍റെ മേല്‍ വെച്ചിഷ്ടമായ്‌ നോക്കുന്ന
  ദൈവത്തിനു സ്തോത്രം ഇന്നും എന്നേയ്ക്കും

10. വന്‍ കൃപയിലെന്നെ ഇന്നെയോളം കാത്ത
  ദൈവത്തിനു സ്തോത്രം ഇന്നും എന്നേയ്ക്കും

11. എല്ലാ രോഗങ്ങള്‍ക്കും നല്ല വൈദ്യനായ
  ദൈവത്തിന്നു സ്തോത്രം ഇന്നും എന്നേയ്ക്കും

12. കണ്ണുനീര്‍ തൂകുമ്പോള്‍ മനസ്സലിയുന്ന
  ദൈവത്തിനു സ്തോത്രം ഇന്നും എന്നേയ്ക്കും| 
യേശുവിളിക്കുന്നു, യേശുവിളിക്കുന്നു
സ്നേഹമോടെ തന്‍ കരങ്ങള്‍ നീട്ടി
യേശു വിളിക്കുന്നു-യേശു വിളിക്കുന്നു

1. ആകുലവേളകളില്‍
  ആശ്വാസം നല്‍കിടും താന്‍
  എന്നറിഞ്ഞു നീയും യേശുവെ നോക്കിയാല്‍
  എണ്ണമില്ലാ നന്മ നല്‍കിടും താന്‍ - യേശു

2. കണ്ണീരെല്ലാം തുടയ്ക്കും
  കണ്‍മണി പോല്‍ കാക്കും
  കാര്‍മേഘം പോലെ കഷ്ടങ്ങള്‍ വന്നാലും
  കനിവോടെ നിന്നെ കാത്തിടും താന്‍ - യേശു

3. മനഃക്ലേശം നേരിടുമ്പോള്‍
  ബലം നിനക്കു നല്‍കും
  അവന്‍ നിന്‍ വെളിച്ചവും രക്ഷയുമാകയാല്‍
  താമസമെന്യേ നീ വന്നീടുക - യേശു

4. സകല വ്യാധിയെയും
  ഗുണമാക്കും വല്ലഭന്‍ താന്‍
  ആരായിരുന്നാലും ഭേദങ്ങള്‍ എന്നിയെ
  കൃപയാലെ നിന്നെ കാത്തിടും താന്‍ - യേശു| 
കരുണാരസരാശേ കര്‍ത്താവേ
കരളലിയേണം പ്രഭോ
യേശുമഹേശാ ശാശ്വത നാഥാ
ആശിഷമാരി നല്‍കേണം ദേവാ - കരുണാ

തിരുമൊഴിയാലീ ജഗമഖിലം നീ
രചിച്ച നാഥാ പരമേശാ
തിരുസവിധേ സ്തുതിഗാനംപാടും
അടിയങ്ങളെ നീ അനുഗ്രഹിക്കൂ - കരുണാ

തിരുവചനം ഇന്നാഴമായ് നല്‍കി
ഉള്ളങ്ങളെ നീ ഉണര്‍ത്തണമേ
ആയിരമായിരം പാപികള്‍ മനമി-
ന്നൊരുക്കണമേ അങ്ങേ സ്വീകരിക്കാന്‍ - കരുണാ| 
മധുരം മധുരം മനോഹരം നല്‍
തേനിലും മധുരം തിരുവചനം 
         1
മേല്‍ത്തരമാം പൊന്‍ അതിന്നോടതുല്യം
തങ്കവും അതിനോടു സമമല്ല - മധുരം
         2
പാതയില്‍ ശോഭിത ദീപമതായി
കൂരിരുള്‍ ആകെ അകറ്റീടും - മധുരം
         3
അരിയൊടുപൊരുതാന്‍ അരികില്‍ മരുവും
ശരിയാം ഉടവാള്‍ അതുന്യൂനം - മധുരം
         4
രിപുവാം പാമ്പിന്‍ ദംശനമേറ്റു
മരിച്ചോര്‍ക്കെല്ലാ-മുയിരേകും - മധുരം
         5
വഴിയറിയാതെ ഉഴലും മര്‍ത്യനു
തെളിവായ്‌ മാര്‍ഗ്ഗം വെളിവാക്കും - മധുരം
         6
ആത്മവിശപ്പാല്‍ വലയുന്നോര്‍ക്കു
ഭക്ഷണമാകും മന്നയിത് - മധുരം
         7
അദ്ധ്വാനിക്കും മനുജര്‍ക്കഖിലം
ആശ്വാസത്തിന്നുറവിടമാം - മധുരം| 
നിന്‍ ന്യായപ്രമാണത്തിന്‍
അത്ഭുതം കാണ്മാനെന്‍
കണ്‍കള്‍ തുറക്കണമേ
എന്‍റെ പൊന്നു നാഥനേ
        1
നിന്‍ വചനത്തിന്‍ അത്ഭുത-മര്‍മ്മങ്ങള്‍
കാണ്മാനെന്‍ കണ്‍കള്‍ തുറന്നിടണേ
നിന്‍ വചനം കാലിനു ദീപവും
പാതക്കു പ്രകാശവും ആയിടുന്നു
നിന്‍ വചനമെനിക്കെത്രയോ പ്രിയം
ഇടവിടാതെ എന്‍ ധ്യാനമല്ലോ-നിന്‍
        2
നിന്‍ വചനം ശ്രവിക്കും എഴകള്‍ക്ക്
ഭാരങ്ങളില്‍ ആശ്വാസമതേ
നിന്‍ വചനത്തിന്‍ സാരം സനാതനമേ
ജീവന്‍ പകരും നല്‍ സ്രോതസ്സുമെ
ഞാന്‍ പരദേശിയായ് പാര്‍ക്കും വീട്ടില്‍
നിന്‍ വചനം എന്‍ കീര്‍ത്തനവും-നിന്‍| 
1. അനുഗ്രത്തിന്നധിപതിയേ 
   അനന്ത കൃപാ പെരും നദിയേ
   അനുദിനം നിന്‍ പദം ഗതിയേ 
   അടിയനു നിന്‍ കൃപ മതിയേ 

2. വന്‍ വിനകള്‍ വന്നിടുകില്‍ 
   വലയുകയില്ലെന്‍ ഹൃദയം 
   വല്ലഭന്‍ നീയെന്നഭയം 
   വന്നിടുമോ പിന്നെ ഭയം -- അനു..

3. തന്നുയിരെ പാപികള്‍ക്കായ്
   തന്നവനാം നീയിനിയും 
   തള്ളിടുമോയേഴയെന്നെ
   തീരുമോ നിന്‍ സ്നേഹമെന്നില്‍ -- അനു..

4. തിരുക്കരങ്ങള്‍ തരുന്ന നല്ല 
   ശിക്ഷയില്‍ ഞാന്‍ പതറുകില്ല 
   മക്കളെങ്കില്‍ ശാസനകള്‍ 
   സ്നേഹത്തിന്‍ പ്രകാശനങ്ങള്‍  -- അനു.. 

5. പാരിടമാം പാഴ്മണലില്‍ 
   പാര്‍ത്തിടും ഞാന്‍ നിന്‍ തണലില്‍ 
   മരണദിനം വരുമളവില്‍
   മറഞ്ഞിടും ഞാന്‍ നിന്‍ മാര്‍വ്വിടത്തില്‍ -- അനു..| 
      ശ്രീയേശു നാമം അതിശയനാമം 
      ഏഴയെനിക്കിമ്പനാമം

1. എല്ലാ നാമത്തിലും മേലായ നാമം 
   ഭക്തജനം വാഴ്ത്തും നാമം 
   എല്ലാ മുഴങ്കാലും മടങ്ങും തന്‍ തിരുമുമ്പില്‍ -
   വല്ലഭത്വം ഉള്ള നാമം -- ശ്രീയേശു..

2. എണ്ണമില്ലാപാപം എന്നില്‍ നിന്നും നീക്കാന്‍ - 
   എന്‍ മേല്‍ കനിഞ്ഞ നാമം 
   അന്യനെന്ന മേലെഴുത്തു എന്നേയ്ക്കുമായ് മായ്ച്ചു തന്ന 
   ഉന്നതന്‍റെ വന്ദ്യ നാമം -- ശ്രീയേശു.. 

3. ഭൂതബാധിതര്‍ക്കും നാനാവ്യാധിക്കാര്‍ക്കും
   മോചനം കൊടുക്കും നാമം 
   കുരുടര്‍ക്കും മുടന്തര്‍ക്കും കുഷ്ഠരോഗികള്‍ക്കും എല്ലാം 
   വിടുതല്‍ നല്‍കും നാമം -- ശ്രീയേശു.. 

4. പാപപരിഹാരം പാതകര്‍ക്കു നല്‍കാന്‍ 
   പാരിടത്തില്‍ വന്ന നാമം 
   പാപമറ്റ ജീവിതത്തിന്‍ മാതൃകയെ കാട്ടിത്തന്ന - 
   പാവനമാം പുണ്യനാമം -- ശ്രീയേശു..| 
   ദൈവപിതാവേ അങ്ങയെ ഞാന്‍ 
   ആരാധിക്കുന്നു സ്തുതിക്കുന്നു 
   ജീവനും എന്‍റെ സര്‍വ്വസ്വവും 
   മുമ്പിലണച്ചു കുമ്പിടുന്നു 
           2
   യേശുവേ നാഥാ അങ്ങയെ ഞാന്‍ 
   ആരാധിക്കുന്നു സ്തുതിക്കുന്നു 
   ജീവനും എന്‍റെ സര്‍വ്വസ്വവും 
   മുമ്പിലണച്ചു കുമ്പിടുന്നു -- ദൈവ..
           3
   പാവനാത്മാവേ അങ്ങയെ ഞാന്‍ 
   ആരാധിക്കുന്നു സ്തുതിക്കുന്നു 
   ജീവനും എന്‍റെ സര്‍വ്വസ്വവും 
   മുമ്പിലണച്ചു കുമ്പിടുന്നു -- ദൈവ..| 
1. മന്നവനേ മഹോന്നതാ! നിന്നെ ഞങ്ങള്‍ വന്ദിക്കുന്നു
  ഇദ്ധരയില്‍ നീയൊഴിഞ്ഞല്ലാരുമേ-ഞങ്ങള്‍-
  ക്കാശ്രയമായ് മേലിലും നീ മാത്രമേ

2. ദൈവദൂത സൈന്യം നിന്നെ നമിക്കുന്നു പരിശുദ്ധാ!
  ദോഷികളാം ഞങ്ങളതിനെന്തുള്ളൂ-ഓര്‍ത്താല്‍
  നിന്‍റെ നാമം ചൊല്ലിടാനും പോരായേ

3. മഹാദേവാ! മക്കള്‍ ഞങ്ങള്‍-തിരുമുമ്പില്‍ വണങ്ങുന്നു
  മാരിപോലിന്നനുഗ്രഹം നല്‍കണം-സര്‍വ്വ
  ഖേദവും തീര്‍ത്തു നീ ഞങ്ങള്‍ക്കാകേണം

4. നിന്നെപ്പോലോര്‍ ധനമില്ല നിന്നെപ്പോലോര്‍ സുഖമില്ല
  എന്നെന്നേക്കും നിന്‍മുഖത്തില്‍ വാഴുവാന്‍-ദാസര്‍-
  ക്കനുവാദം തന്നു മാര്‍വ്വില്‍ ചേര്‍ക്കേണം

5. പൊന്നുനാഥാ! പൊന്നുനാഥാ! നിന്മുഖം കണ്ടാനന്ദിപ്പാന്‍
  സ്വര്‍ഗ്ഗദേശത്തെന്നു വന്നു ചേര്‍ന്നിടും-ലോക
  സങ്കടങ്ങളൊഴിഞ്ഞങ്ങു വാഴുവാന്‍

6. ഭക്തന്മാരേ രാപ്പകല്‍ നാം തിരുമുമ്പിലാരാധിപ്പാന്‍
  എത്രവേഗം വാനരാജ്യേ പോയിടാം-സര്‍വ്വ
  സമ്മോദവും ലഭിച്ചെന്നും പാര്‍ത്തിടാം| 
അളവില്ലാ ദാനങ്ങള്‍ നല്‍കുന്നോനെ
അടിയങ്ങള്‍ തൃപ്പാദേ വന്നീടുന്നു
അരുളേണമേ അനുഗ്രഹങ്ങള്‍ 
ആശ്വാസ ദായകനേ
        1
വിശ്വസ്തരായി ഞങ്ങള്‍
സുവിശേഷ ഘോഷണത്തില്‍
ശക്തിയോടെന്നും നിന്നീടുവാന്‍
നിന്‍കൃപ നല്‍കേണമേ - അള
        2
അകൃത്യങ്ങള്‍ എറിടുമ്പോള്‍
നീതിയിന്‍ ദീപങ്ങളായി
ശുദ്ധരായെന്നും നിന്നീടുവാന്‍
നിന്‍കൃപ നല്‍കേണമേ - അള
        3
ആത്മാവില്‍ ജ്വലിച്ചു ഞങ്ങള്‍
ഉത്സാഹമുള്ളവരായി
നിര്‍വ്യാജസ്നേഹം കാത്തീടുവാന്‍
നിന്‍ കൃപ നല്‍കേണമേ - അള| 
  ആരാധനയുടെ ആത്മാവുണരട്ടെ
  ജനമെല്ലാം മറന്നു നാഥനെ വാഴ്ത്തട്ടെ
  നാവില്‍ നവ നവ ഗാനങ്ങളുമായ്‌
  ഉണര്‍ന്നു പാടട്ടെ

1. സ്വര്‍ഗ്ഗം വെടിഞ്ഞു മണ്ണില്‍ നടന്നു
  മണ്ണിനെ വിണ്ണാക്കിയോന്‍
  അവന്‍ പിന്‍പേ നടന്നു ചെല്ലാം നമുക്കു
  സാക്ഷികളായിടുവാന്‍ - ആരാധന..

2. പാപം ചുമന്നു രോഗം വഹിച്ചു
  ക്രൂശില്‍ തകര്‍ന്നവന്‍
  പുതു ജീവന്‍ പകര്‍ന്നു നല്‍കാന്‍ ഉയിര്‍ത്തു
  നമുക്കായ് ജീവിക്കുന്നു - ആരാധന..

3. മേഘത്തേരേറി വേഗം വരുന്ന
  നാഥനെ എതിരേല്ക്കുവാന്‍
  നമുക്കെല്ലാം ഉണര്‍ന്നു ദീപം തെളിച്ചു
  കാഹളം കാതോര്‍ത്തിടാം - ആരാധന| 
      ഡപ്പാ - മുറിയടന്ത
           പല്ലവി
  പരനേ! തിരുമുഖശോഭയിന്‍
  കതിരെന്നുടെ ഹൃദയെ
  നിറവാന്‍ കൃപയരുളേണമീ
  ദിവസാരംഭ സമയെ
         ചരണങ്ങള്‍
1. ഇരുളിന്‍ ബലമഖിലം മമ
  നികടേ നിന്നങ്ങൊഴിവാന്‍
  പരമാനന്ദ ജയകാന്തിയെന്‍
  മനതാരിങ്കല്‍ പൊഴിവാന്‍ (പരനേ..)

2. പുതുജീവനിന്‍ വഴിയേ മമ
  ചരണങ്ങളിന്നുറപ്പാന്‍
  അതിശോഭിത കരുണാഘന-
  മിഹമാം വഴി നടത്താന്‍ (പരനേ..)

3. ഹൃദയേ തിരുകരമേകിയ
  പരമാമൃത ജീവന്‍
  പ്രതിവാസരം വളര്‍ന്നേറ്റവും
  ബലയുക്തമായ് ഭവിപ്പാന്‍ (പരനേ..)

4. പരമാവിയിന്‍ തിരുജീവന്‍റെ
  മുളയീയെന്നില്‍ വളര്‍ന്നി-
  ട്ടരിസഞ്ചയ നടുവില്‍ നിന്‍റെ
  ഗുണശക്തികള്‍ വിളങ്ങാന്‍ (പരനേ..)

5. മരണം വരെ സമരാങ്കണ
  മതില്‍ ഞാന്‍ നിലനിന്നി-
  ട്ടമര്‍ ചെയ്തെന്‍റെ നിലകാക്കുവാന്‍
  തവ സാക്ഷിയായിരിപ്പാന്‍ (പരനേ..)

6. അമിതാനന്ദ സുഖശോഭന
  നിലയേ വന്നങ്ങണവാന്‍
  അവിടെന്നുടെ പ്രീയനോടൊത്തു
  യുഗകാലങ്ങള്‍ വസിപ്പാന്‍ (പരനേ..)| 
    ഡപ്പാ - ഏകതാളം
1. മനമേ! പക്ഷിഗണങ്ങളുണര്‍ -
  ന്നിതാ പാടുന്നു ഗീതങ്ങള്‍
  മനമേ! നീയുമുണര്‍ന്നിട്ടേശു
  പരനെ പാടി സ്തുതിക്ക.

2. മനമേ! നിന്നെ പരമോന്നതന്‍
  പരിപാലിക്കുന്നതിനെ
  നിനച്ചാല്‍ നിനക്കുഷസ്സില്‍ കിട-
  ന്നുറങ്ങാന്‍ കഴിഞ്ഞിടുമോ

3. മൃഗജാലങ്ങളുണര്‍ന്നീടുന്ന
  സമയത്തു നീ കിടന്നു
  മൃഗത്തെക്കാളും നിര്‍വ്വിചാരിയാ-
  യുറങ്ങാതെന്‍റെ മനമേ!

4. മരത്തിന്‍ കൊമ്പിലിരിക്കും പക്ഷി
  യുരയ്ക്കും ശബ്ദമതുകേ-
  ട്ടുറക്കം തെളിഞ്ഞുടനെ നിന്‍റെ
  പരനെ പാടിസ്തുതിക്ക

5. പരനേശുതാനതിരാവിലെ
  തനിയേയൊരുവനത്തില്‍
  പരിചോടുണര്‍ന്നെഴുന്നു പ്രാര്‍ത്ഥി-
  ച്ചതു നീ ചിന്തിച്ചീടുക.

6. ഒരു വാസരമുഷസ്സായപ്പോള്‍
  പീലാത്തോസിന്‍റെ അരികെ
  പരനേശുവൊരജംപോല്‍ നിന്ന
  നില നീ ചിന്തിച്ചീടുക.

7. പരനെ തള്ളിപ്പറഞ്ഞ പത്രോ-
  സതിരാവിലെ സമയെ
  പെരുത്ത ദുഃഖം നിറഞ്ഞു പുറ-
  ത്തിറങ്ങിപ്പൊട്ടിക്കരഞ്ഞു.

8. മറിയ അതിരാവിലേശുവെ
  കാണാഞ്ഞിട്ടുള്ളം തകര്‍ന്നു
  കരയുന്നതെന്തതുലസ്നേഹം
  മനമേ നിനക്കതുണ്ടോ?| 
      വന്ദനം പൊന്നേശുനാഥാ-!
      നിന്‍റെ കൃപയ്ക്കായ് എന്നുമേ

1. ഇന്നുഷസ്സിന്‍ പ്രഭ കാണ്മതിന്നായ്
  തന്ന കൃപയോര്‍ത്തിതാ - വന്ദനം - വന്ദനം

2. പോയ രാവില്‍ എന്നെ കാവല്‍ ചെയ്ത
  നായകനേ! നന്ദിയായ് - വന്ദനം - വന്ദനം

3. ഇന്നലേക്കാള്‍ - ഇന്നുനിന്നോടേറ്റം
  ചേര്‍ന്നു ജീവിക്കേണം ഞാന്‍ - വന്ദനം - വന്ദനം

4. ഇന്നു നിന്‍റെ ആത്മശക്തിമൂലം
  എന്നെ മുറ്റും കാക്കുക - വന്ദനം - വന്ദനം

5. നിന്മുഖത്തിലുള്ള ദിവ്യകാന്തി
  എന്മേല്‍ ശോഭിക്കേണമേ - വന്ദനം - വന്ദനം

6. അഴിയാത്ത-ജീവശക്തിയെന്നില്‍
  ഒഴിയാതെ പാര്‍ക്കേണം - വന്ദനം - വന്ദനം| 
1. ഇന്നു പകലിലെന്നെ നന്നായനുഗ്രഹിച്ച
  മന്നവാ സ്തുതി നിനക്കെന്നേയ്ക്കും ചെയ്തീടുന്നേന്‍

2. സര്‍വ്വശക്തിയുള്ള നിന്‍ ചിറകിന്‍ കീഴടിയനെ
  സര്‍വ്വനേരവും രാജരാജനേ കാത്തുകൊള്‍ക

3. ഈ ദിവസം ഞാന്‍ ചെയ്ത ദോഷമാകവെ നിന്‍റെ
  പ്രീതിയേറും മകനെ ഓര്‍ത്തു ക്ഷമിക്ക ദേവാ

4. ഇന്നു ഞാനുറങ്ങും മുമ്പന്യൂനമനഃസാക്ഷി
  നിന്നോടും ജനത്തോടും ഉണ്ടാവാന്‍ തുണയ്ക്ക നീ

5. മരണം നിര്‍മ്മല ശയ്യാശയനംനിര്‍ഭയമായി
  സാദരം തോന്നുമാറെന്‍ ദൈവമേ! പഠിപ്പിക്ക

6. കാഹള ധ്വനി കേട്ടു വേഗം നിന്‍ മഹത്വത്തെ
  കാണ്മാന്‍ ഞാന്‍ കൊതിക്കുന്നു കരുണാവാരിധേ! ദേവാ!| 
1. ഞങ്ങളെ ഇന്നു പകലില്‍ അതിമോദമായി കാത്ത നാഥനെ
  വന്ദനം ബഹുവന്ദനം ഇന്നു ഞങ്ങളെ കാത്ത നാഥാ

2. പാപവീഴ്ചകള്‍ വന്നിടാതെയും ശാപശിക്ഷകളേകിടാതെയും
  കൃപയാല്‍ കാത്ത ദൈവമേ നിന്നെ വണങ്ങുന്നേറ്റം നന്ദിയായി

3. നായകാ തവ സന്നിധൌ വന്നു കുമ്പിടുന്നു നിന്‍ പൈതങ്ങള്‍
  വന്ദനം പ്രേമ വന്ദനം ബഹുവന്ദനം കരുണേശന്

4. രാത്രികാലത്തും തവകാരുണ്യം പകല്‍പോല്‍ തന്നരുള്‍ക നീ
  അന്ധകാരത്തില്‍ ചഞ്ചലമെങ്ങള്‍ക്കേകല്ലേ പ്രിയ ദൈവമേ

5. രാത്രിയോ പുലര്‍കാലത്തോ പകല്‍ നേരത്തോ മദ്ധ്യവാനില്‍ നീ
  കാന്തനായ് വരുന്നേരമെങ്ങളെ ഓര്‍ക്കണേ കനിവേകണേ| 
   കര്‍ണ്ണാടകം - ഏകതാളം
         പല്ലവി
  കര്‍ത്തനേ ഇപ്പകലിലെന്നെ നീ
  കാവല്‍ ചെയ്തതി മോദമായ്
  ചേര്‍ത്തണച്ചു നിന്‍ പാദത്തിലായ-
  തോര്‍ത്തടി പണിയുന്നു ഞാന്‍
        ചരണങ്ങള്‍
1. പക്ഷികള്‍ കൂടണഞ്ഞു കൊണ്ടവ
  നിര്‍ഭയമായ് വസിക്കുംപോല്‍
  പക്ഷമോടെന്‍റെ രക്ഷകാ! തവ
  വക്ഷസ്സിലണഞ്ഞീടുന്നേന്‍ - കര്‍ത്തനേ

2. ഭൂതലേയുദിച്ചുയര്‍ന്ന സൂര്യ-
  ശോഭ പോയ്‌ മറഞ്ഞീടുന്നു;
  നീതി സൂര്യനേ! മോദമോടക-
  താരില്‍ നീ യുദിക്കേണമേ - കര്‍ത്തനേ

3. നിദ്രയില്‍ നിന്‍ ചിറകിങ്കീഴെന്നെ
  ഭദ്രമായ്‌ മറയ്ക്കേണമേ
  രാത്രി മുഴുവന്‍ ആത്മാവാലെന്നെ
  ശത്രുവില്‍ നിന്നു കാക്കണേ! - കര്‍ത്തനേ

4. രാത്രി ഞാന്‍ എന്‍ കിടക്കയില്‍,
  പ്രാണനാഥനേ! വേദവാക്യങ്ങള്‍
  ഓര്‍ത്തു ധ്യാനിച്ചു മോദമായ് പ്രാര്‍ത്ഥി-
  ച്ചീടുവാന്‍ കൃപനല്‍കുകേ - കര്‍ത്തനേ

5. പ്രാണ നായകനേശുവേ നീയി-
  രാത്രിയില്‍ എഴുന്നെള്ളിയാല്‍ 
  ആനന്ദത്തോടെ ദാസനും എതി-
  രേല്ക്കുവാന്‍ തുണയ്ക്കേണമേ - കര്‍ത്തനേ

6. ഇന്നു രാത്രിയില്‍ എന്‍റെ ജീവനെ
  നീ എടുത്തീടുകില്‍ വിഭോ!
  നിന്നില്‍ ഞാന്‍ നിദ്രകൊണ്ട്
  വിശ്രമിച്ചിടുവാന്‍ കൃപ നല്‍കേണേ - കര്‍ത്തനേ| 
1. ക്രിസ്തുവില്‍ നിദ്ര ഭാഗ്യമേ,
  ദുഃഖമതിന്നു പിമ്പില്ലേ;
  ശത്രുക്കളാല്‍ ഉപദ്രവം
  ഉണ്ടായിടാത്ത വിശ്രമം

2. ക്രിസ്തുവില്‍ നിദ്ര ഭാഗ്യമേ
  അതിന്നു യോഗ്യം ഇന്‍പമേ;
  ചാവിന്‍ നിഷ്ഠൂരം തീര്‍ന്നെന്നു
  പാടുന്നതാശയുള്ളതു

3. ക്രിസ്തുവില്‍ നിദ്ര ശാന്തമേ;
  ഉണര്‍വു പിന്‍പു ഭാഗ്യമേ
  കര്‍ത്താവിന്‍ ശക്തി കാണിക്കും
  നാഴികയില്‍ നാം മോദിക്കും

4. ക്രിസ്തുവില്‍ ഭാഗ്യ നിദ്രയാം
  സങ്കേതം ദാസനാകണം
  ഭയപ്പെടാതുറങ്ങട്ടെ
  മേലില്‍ നിന്നു ക്ഷണം വരെ

5. ക്രിസ്തുവില്‍ നിദ്ര ഭാഗ്യമേ,
  ബന്ധുക്കള്‍ ആകും ദൂരവെ;
  നിന്‍ നിദ്ര ഏറ്റം ഭാഗ്യമേ
  ദുഃഖമതിന്നു പിമ്പില്ലേ.| 
                1
ഇന്നു നീ ഒരിക്കല്‍കൂടി ദൈവ വിളികേട്ടല്ലോ
രക്ഷിതാവു സ്നേഹത്തോടെ കാത്തിരിക്കുന്നു നിന്നെ

   ഇന്നു തന്നെ യേശു നിന്നെ രക്ഷിപ്പാനായ് കാക്കുന്നു
   ഭയം വേണ്ട ശങ്കിക്കേണ്ട വാ അവങ്കല്‍ നീയിന്നു-

                2
എത്രനാള്‍ വൃഥാവായ്‌ നീങ്ങി മനുഷ്യാ നിന്‍ ജീവിതം
ലോകത്തിന്‍റെ ഇന്‍പം തേടി കഴിച്ചു നീ ഈവിധം - ഇന്നു..
                3
നിന്‍റെ നിര്‍ണ്ണയം അറിവാന്‍ യേശു കാത്തു നില്‍ക്കുന്നു
നിന്‍റെ ഹൃദയം തുറപ്പാന്‍ രക്ഷിതാവു മുട്ടുന്നു - ഇന്നു..
                4
കൈക്കൊള്ളാതെ തള്ളുമെന്നു ഒട്ടും വേണ്ട സംശയം
രക്ഷിതാവു നിന്നെയിന്നു സ്വന്തമാക്കിത്തീര്‍ത്തിടും - ഇന്നു..
                5
ദൈവപുത്രന്‍ ക്രൂശതിങ്കല്‍ തന്‍റെ രക്തം ചിന്തിയതാല്‍
നിന്‍റെ പാപം സര്‍വ്വം കര്‍ത്തന്‍ ഏറ്റെടുത്തു മരിച്ചു - ഇന്നു..| 
ആകാശമേ കേള്‍ക്ക 
ഭൂമിയേ ചെവി തരിക
ഞാന്‍ മക്കളെ പോറ്റി വളര്‍ത്തി 
അവരെന്നോടു മത്സരിക്കുന്നു

കാള തന്‍റെ ഉടയവനെ, 
കഴുത തന്‍റെ യജമാനന്‍റെ
പുല്‍തൊട്ടി അറിയുന്നല്ലോ 
എന്‍ ജനം അറിയുന്നില്ല (ആകാശമേ..)

അകൃത്യ ഭാരം ചുമക്കും ജനം 
ദുഷ്പ്രവൃത്തിക്കാരുടെ മക്കള്‍
വഷളായി നടക്കുന്നവര്‍ 
ദൈവമാരെന്നറിയുന്നില്ല (ആകാശമേ..)

ആകാശത്തില്‍ പെരും ഞാറയും 
കൊക്കും, മീവല്‍പ്പക്ഷിയും
അവര്‍ തന്‍റെ കാലം അറിയും 
എന്‍ ജനം അറിയുന്നില്ല (ആകാശമേ..)| 
  യേശുവോടു ചേര്‍ന്നിരിപ്പതെത്ര മോദമേ - എന്ന രീതി
           Psalm. 15
1. ദൈവരാജ്യമാര്‍ക്കു സ്വന്തമായിരുന്നിടും
  തന്‍ വിശുദ്ധ പര്‍വ്വതത്തിലാര്‍ വസിച്ചിടും
  ആത്മനാഥനാവസിക്കുമുന്നതങ്ങളില്‍
  പാര്‍പ്പിടം ചമച്ചിടുന്നു ഭാഗ്യശാലികള്‍ - ദൈവ..

2. നിഷ്കളങ്കനാകിലും പവിത്രനാകിലും
  സത്യസാക്ഷിയാകിലോ നീ തന്നെ ഭാഗ്യവാന്‍
  നാവുകൊണ്ട് ദോഷമാര്‍ക്കുമോതിടായ്കിലോ
  യാഹൊരുക്കിടും നിനക്കു നിത്യപാര്‍പ്പിടം- ദൈവ..

3. നിന്ദ്യമായതൊക്കെയും ത്യജിച്ചുനിന്നീടില്‍
  നിത്യനായവന്‍ നിനക്കു കാവലായിടും
  യേശുവെ ഭജിച്ചു വാഴുമീശതുല്യരെ
  ആദരിക്കുവോര്‍ക്കവന്‍ സഹായമായിടും- ദൈവ..

4. സത്യമില്ലയെങ്കിലര്‍ത്ഥമില്ല ജീവിതം
  വ്യര്‍ത്ഥ മോഹമെന്നുമേയനര്‍ത്ഥകാരണം
  അനര്‍ത്ഥമായതൊക്കെയും വെറുത്തു നിന്നിടില്‍
  വിശുദ്ധപര്‍വ്വതത്തില്‍ നാം വസിച്ചിടും ചിരം- ദൈവ..| 
1. പോകല്ലേ കടന്നെന്നെ നീ പ്രിയ യേശുവേ
  മറ്റുള്ളോരെ ദര്‍ശിക്കുമ്പോള്‍ നോക്കുകെന്നെയും

     യേശുനാഥാ! എന്നപേക്ഷകേള്‍
     മറ്റുള്ളോരെ ദര്‍ശിക്കുമ്പോള്‍
     നോക്കുകെന്നെയും

2. നിന്‍ കൃപാസനത്തിന്‍ മുമ്പില്‍ വീണുകെഞ്ചുന്നേ
  എന്‍ വിശ്വാസം ക്ഷീണിക്കുമ്പോള്‍ നീ സഹായിക്ക - യേശു..

3. നിന്‍റെ രക്തം മാത്രം എന്‍റെ നിത്യ ശരണം
  നിന്‍റെ കൃപയാലെ മാത്രം എന്നുദ്ധാരണം - യേശു..

4. ജീവനേക്കാള്‍ ഏറെ നന്നു നീയെന്‍ കര്‍ത്താവേ!
  ഭൂമി സ്വര്‍ഗ്ഗം തന്നിലും നീ മാത്രം ആശ്രയം - യേശു..| 
  ജീവജലാശയമേ കൃപാകരാ
  ദേവകുമാര ദേവാ
1. പാവന ഭാവന! പാപനിവാരണ!
  ചാവിനെ വെന്നപരാ! കൃപാകരാ!- ജീവ..

2. ഭൂ നരപാലകാ! വാന ലോകാധിപാ
  ആനന്ദ വന്ദിതനേ! പാപികളിന്‍ - ജീവ..

3. പാതകമാകവെ മോദമായ് ചെയ്തതു
  താതനേ നീ ദയവായ് മോചിക്കണം - ജീവ..

4. പാപികളാകുമീ ദാസരിലാകെ നിന്‍
  ആവിയെ നല്‍കിടുക കൃപാകരാ - ജീവ..| 
There is life for a look
          1
ജീവനുണ്ടാം ഏക നോട്ടത്താല്‍-ക്രൂശിങ്കല്‍
ജീവനുണ്ടാം ഇപ്പോള്‍ നിനക്കു-
പാപീ നോക്കി നീ രക്ഷ പ്രാപിക്കുക
ജീവനെ തന്നൊരു യേശുവില്‍

  നോ-ക്കി-ജീവിക്ക-
  ജീവനുണ്ടാം ഏക നോട്ട-
  ത്താല്‍ ക്രൂശിങ്കല്‍
  ജീവനുണ്ടാം ഇപ്പോള്‍ നിനക്ക്
          2
യേശുതാന്‍ നിന്‍പാപം വഹിച്ചിട്ടില്ലായ്കില്‍
എന്തിനു പാപവാഹകനായ്
തന്‍ മൃത്യു നിന്‍ കടം വീട്ടായ്കിലെന്തിനു
പാപ നാശ രക്തമൊഴുക്കി (നോക്കി..)
          3
പ്രാര്‍ത്ഥന കണ്ണീരും ആത്മാവെ രക്ഷിക്കും
രക്തം താന്‍ രക്ഷിക്കും ആത്മാവെ
രക്തത്തെ ചിന്തിയൊരേശുവില്‍ നിന്‍ പാപം
സാദരം വെയ്ക്കുക നീ മുദാ (നോക്കി..)
          4
ചെയ്യേണ്ടതായിനി ഒന്നുമില്ലെന്നീശന്‍
ചൊന്നതാല്‍ സംശയം നീക്കുക
കാലത്തികവിങ്കല്‍ പ്രത്യക്ഷനായവന്‍
വേലയെ പൂര്‍ണ്ണമായ് തികച്ചു (നോക്കി..)
          5
യേശു താന്‍ നല്‍കുന്ന നിത്യമാം ജീവനെ
ആശു നീ സാമോദം വാങ്ങുക
നിന്നുടെ നീതിയാം യേശു ജീവിക്കയാല്‍
വന്നിടാ മൃത്യു എന്നറിക (നോക്കി..)| 
വിനയമുള്ളൊരു ഹൃദയമെന്നില്‍
മേനഞ്ഞിടേണമെ ദൈവമേ
അനുദിനം തവ ഭാവമെന്നില്‍
വിളങ്ങിടാന്‍ കൃപയേകിടൂ

  ദിനം ദിനം ഞാന്‍ ദൈവമേ
  മറന്നു പോയ്‌ നിന്‍ ദാനങ്ങള്‍
  സ്വാശ്രയത്തില്‍ നിഗളിയായ്
  സ്നേഹവാനേ ക്ഷമിക്കണേ - (വിനയ..)

1. നിഗളമെന്‍ നയനങ്ങള്‍ മൂടി
  ഇരുളിലാക്കിയെന്‍ ജീവിതം
  കോപമെന്‍ അധരങ്ങള്‍ മൂടി
  പരുഷമാക്കിയെന്‍ മൊഴികളെ - (ദിനം ദിനം..)

2. അന്യരില്‍ ഞാന്‍ നന്മ കാണാന്‍
  തുറന്ന മനസ്സെനിക്കേകുക
  എന്നിലെ ഇല്ലായ്മ കാണാന്‍
  ആത്മ ദര്‍ശനം ഏകുക - (ദിനം ദിനം..)

3. താഴ്മയും സൌമ്യതയുമെന്നില്‍
  അനുദിനം വളര്‍ന്നീടുവാന്‍
  താവകാത്മാവെന്‍റെയുള്ളില്‍
  വാണിടേണം നിത്യമായ് - (ദിനം ദിനം..)| 
1. സ്വര്‍ഗ്ഗീയ പിതാവേ! നിന്‍ തിരുഹിതം
  സ്വര്‍ഗ്ഗത്തിലെപ്പോലെ ഭൂവിലാക്കണേ
  നിന്‍ഹിതം ചെയ്തോനാം നിന്‍ സുതനെപ്പോലെ
  ഇന്നു ഞാന്‍ വരുന്നേ നിന്‍ ഹിതം ചെയ്‌വാന്‍

    എന്‍ ദൈവമേ! നിന്നിഷ്ടം ചെയ്യുവാന്‍
    വന്നീടുന്നേ ഞാനിന്നു മോദമായ്
    എന്‍റെ ഇഷ്ടം ഒന്നും വേണ്ട പ്രിയനേ
    നിന്‍റെ ഇഷ്ടം എന്നില്‍ പൂര്‍ണ്ണമാക്കണേ

2. നന്മയും പൂര്‍ണ്ണ പ്രസാദവുമുള്ള
  നിന്‍ഹിതമെന്തെന്നു ഞാനറിയുവാന്‍
  എന്‍മനം പുതുക്കി മാറിടുന്നേ നിത്യം
  നിന്ദ്യമാണെനിക്കീ ലോകലാവണ്യം - എന്‍ ദൈവമേ..

3. ഞാനവനുള്ളം കയ്യിലിരിക്കയാല്‍
  ആരുമില്ലെനിക്കു ദോഷം ചെയ്യുവാന്‍
  ഇന്നെനിക്കു വന്നു നേരിടുന്നതെല്ലാം
  തന്‍ഹിതമാണെന്നു ഞാന്‍ അറിയുന്നു - എന്‍ ദൈവമേ..

4. യേശു ക്രിസ്തുവിന്‍ ശരീരയാഗത്താല്‍
  ഉള്ള ഇഷ്ടത്തില്‍ ഞാന്‍ ശുദ്ധനായ്‌ത്തീര്‍ന്നു
  ദൈവ ഇഷ്ടം ചെയ്തു വാഗ്ദത്തം പ്രാപിപ്പാന്‍
  പൂര്‍ണ്ണ സഹിഷ്ണുത ഏകണേ പ്രിയാ! - എന്‍ ദൈവമേ..| 
  സ്നേഹം - ദിവ്യസ്നേഹം
  കാല്‍വരി ക്രൂശിലെ സ്നേഹം
  എന്‍ പ്രിയനാഥന്‍ മാനവര്‍ക്കായ്
  സ്വന്ത രക്തം ചിന്തി മരിച്ചുയിര്‍ത്തു
           1
സ്നേഹത്തില്‍ അന്യോന്യം വസിച്ചിടുവാന്‍
നിര്‍മ്മല മാനസം നല്‍കേണമേ
അകതാരില്‍ ആത്മീയ വചനവുമായി
നാഥാ - സവിധേ - അണയുന്ന ദാസരില്‍ കൃപയേകിടൂ
           2
വിശ്വാസ ജീവിത പാതയിലെന്നും
വിശുദ്ധമാം ജീവിതം നല്‍കേണമേ
അനുതാപ ഹൃദയത്തില്‍ ആശ്വാസമരുളൂ
നാഥാ - സവിധേ - അണയുന്ന ദാസരില്‍ കൃപയേകിടൂ
           3
പ്രത്യാശ ഗീതങ്ങള്‍ പാടി നാം എന്നും
സീയോന്‍ യാത്രയില്‍ പങ്കുചേരാം
മാലാഖമാരവര്‍ സ്തുതിപാടും നേരം
നാഥാ - സവിധേ - അണയുന്ന ദാസരില്‍ കൃപയേകിടൂ| 
കനിവേറും സ്നേഹപിതാവേ-
നിന്‍തിരു സന്നിധി തേടിവരുന്നു
അനുതാപമുതിരുന്ന ഹൃദയവുമായി
അകതാരിലപരാധ ബോധവുമായി - കനിവേറും..

1. സ്വന്ത സുഖംമാത്രം കാംക്ഷിച്ചു ഞാന്‍
  സ്വാര്‍ത്ഥത തന്‍  ഇരുള്‍ കാട്ടിലൊളിച്ചു
  സോദരനാം അയല്ക്കാരന്‍റെ ദുഃഖം
  പങ്കിടാന്‍ പാടേ മറന്നുപോയി
     എങ്കിലും നാഥാ നിന്‍ സ്നേഹത്തെയോര്‍ത്തിതാ
     അനുതാപപൂര്‍വ്വം ഞാന്‍ വരുന്നു - കനിവേറും..

2. അവിടുത്തെ ഹിതമെന്തെന്നറിയാതെ ഞാന്‍
  അകലെയായ് നിന്നില്‍ നിന്നന്യനായി
  നിന്‍ മഹാത്യാഗത്തെ ഓര്‍ക്കാതെ ഞാന്‍
  നിന്ദ്യമാം വഴികളില്‍ ജീവിച്ചുപോയ്‌
     എങ്കിലും നാഥാ നിന്‍ സ്നേഹത്തെയോര്‍ത്തിതാ
     അനുതാപപൂര്‍വ്വം ഞാന്‍ വരുന്നു - കനിവേറും..

3. അന്ധനായ്‌ ഞാന്‍ ചെയ്ത പാപങ്ങളെല്ലാം
  നിന്‍ ശിരസ്സില്‍ ഘോരമുള്ളുകളായ്
  നിന്‍ നിണം ചിന്താന്‍ കാരണമായി
  നിന്‍ കരള്‍ നോവും പാപങ്ങളാല്‍
     എങ്കിലും നാഥാ നിന്‍ സ്നേഹത്തെയോര്‍ത്തിതാ
     അനുതാപപൂര്‍വ്വം ഞാന്‍ വരുന്നു - കനിവേറും..| 
ഇത്രമാത്രം സ്നേഹം ചൊരിഞ്ഞിടുവാന്‍
എന്നിലെന്തു നന്മ കണ്ടു നാഥാ
വീണ്ടും വീണ്ടും എന്‍ഹൃദയത്തില്‍
നാഥാ, നിന്നെ ഞാന്‍ ക്രൂശിച്ചിട്ടും - ഇത്ര..
           1
ശത്രുവിനെ സ്നേഹിപ്പാന്‍ 
മിത്രത്തെപ്പോലും ഞാന്‍ സ്നേഹിച്ചില്ല
എന്നെ മാത്രം സ്നേഹിച്ചു ഞാന്‍ സ്വാര്‍ത്ഥനായി
നിരന്തരം നിന്നെ ഞാന്‍ നോവിച്ചിട്ടും - ഇത്ര..
           2
പാപത്തെ സ്നേഹിപ്പാന്‍ ഞാന്‍ പോയിട്ടും
പാപിയെന്നെത്തേടി നീ വന്നല്ലോ
സോദരരെ ദ്വേഷിച്ചു ഞാന്‍ ദോഷിയായി
നിന്‍ വചനം ഞാന്‍ ലംഘിച്ചിട്ടും - ഇത്ര..
           3
മല്‍പ്രിയനെ ഇനിയെന്നും ഞാന്‍ സ്നേഹിച്ചീടും
തവജീവന്‍ തന്നെന്നെ രക്ഷിച്ചതാല്‍
അന്യരേയും സ്നേഹിച്ചു ഞാന്‍ താഴ്മയായി
തിരുഹിതം പോല്‍ ഞാന്‍ ജീവിച്ചീടും - ഇത്ര..| 
1. ദു:ഖത്തിന്‍റെ പാനപാത്രം കര്‍ത്താവെന്‍റെ കയ്യില്‍ തന്നാല്‍
  സന്തോഷത്തോടതു വാങ്ങി ഹല്ലേലൂയ്യ പാടീടും ഞാന്‍

2. ദോഷമായിട്ടൊന്നും എന്നോടെന്‍റെ താതന്‍ ചെയ്കയില്ല
  എന്നെയവന്‍ അടിച്ചാലും അവനെന്നെ സ്നേഹിക്കുന്നു 

3. കഷ്ടനഷ്ടമേറി വന്നാല്‍ ഭാഗ്യവാനായ് തീരുന്നു ഞാന്‍
  കഷ്ടമേറ്റ കര്‍ത്താവോടു കൂട്ടാളിയായ് തീരുന്നു ഞാന്‍ 

4. ലോക സൗഖ്യമെന്തുതരും ആത്മക്ലേശമതിന്‍ ഫലം
  സൌഭാഗ്യമുള്ളാത്മ ജീവന്‍ കഷ്ടതയാല്‍ വര്‍ദ്ധിക്കുന്നു

5. ജീവനത്തിന്‍ വമ്പുവേണ്ടാ കാഴ്ചയുടെ ശോഭവേണ്ടാ
  കൂടാരത്തിന്‍ മൂടിപോലെ ക്രൂശിന്‍ നിറം മാത്രം മതി

6. ഉള്ളിലെനിക്കെന്തു സുഖം തേജസ്സേറും ഖെറൂബുകള്‍
  കൂടാരത്തിന്നകത്തുണ്ട് ഷേക്കീനയും ഉണ്ടവിടെ

7. ഭക്തന്മാരാം സഹോദരര്‍ വിളക്കുപോലെ കൂടെയുണ്ട്
  പ്രാര്‍ത്ഥനയിന്‍ ധൂപമുണ്ട് മേശമേലെന്‍റപ്പമുണ്ട്

8. പ്രാകാരത്തിലെന്‍റെ മുമ്പില്‍ യേശുവിനെ കാണുന്നു ഞാന്‍
  യാഗപീഠമവനത്രേ എന്നുമെന്‍റെ രക്ഷയവന്‍

9. ദിനംതോറും പുതുക്കുന്ന ശക്തിയെന്നില്‍ പകരുവാന്‍
  സ്വച്ഛജലം വെച്ചിട്ടുള്ള പിച്ചളതൊട്ടിയുമുണ്ട്

10. ലോകത്തെ ഞാനോര്‍ക്കുന്നില്ല കഷ്ടനഷ്ടമോര്‍ക്കുന്നില്ല
  എപ്പോളെന്‍റെ കര്‍ത്താവിനെ ഒന്നു കാണാമെന്നേയുള്ളൂ| 
           1
പേടി വേണ്ട ലേശം കൂടെ ഞാനെന്നും
പാര്‍ക്കുമെന്ന വാക്കെന്‍ ദീപമായെന്നും
കൂരിരുട്ടിന്‍ മദ്ധ്യേ കൂടെ ശോഭിച്ചെന്‍
പാത കാണിച്ചീടും തനിയെ വിടപ്പെടാ

   പോയ്‌ ഭയമെല്ലാം താന്‍ കൈവിടാ
   സന്ദേഹം ഇല്ലതിനൊട്ടും
           2
ശോഭയേറും പൂക്കള്‍ വാടിവീഴുന്നു
സൂര്യകാന്തി കൂടെ മാഞ്ഞുപോകുമേ
ശാരോന്‍ താരം യേശു പാര്‍ക്കും അന്തികെ
വാനില്‍ കാന്തിയാം താന്‍ തനിയെ വിട്ടീടുമോ? - പോയ്‌..
           3
മാര്‍ഗ്ഗം അന്ധകാരം ആയിത്തീര്‍ന്നാലും
ആപല്‍ക്കാലമെന്‍റെ ഭാഗമാകിലും
യേശുനാഥന്‍ എന്നില്‍ ആശ ചേര്‍ക്കുന്നു
മോദം ഏകും വാക്യം തനിയെ വിടപ്പെടാ - പോയ്‌..| 
യഹോവ ദൈവമാം വിശുദ്ധജാതി നാം
അവനവകാശമാം ജനം നാം (2)
പരദേശികള്‍ നാം ഭാഗ്യശാലികള്‍
ഇതുപോലൊരു ജാതിയുണ്ടോ? - (യഹോവ..)
           1
ആപത്തില്‍ നമ്മുടെ ദിവ്യ സങ്കേതവും
ബലവും ദൈവം ഒരുവനത്രെ
ആകയാല്‍ പാരിടം ആകെയിളകിലും
നാമിനി ഭയപ്പെടുകയില്ല - (യഹോവ..)
           2
അവനീ തലത്തില്‍ അപമാനം നമു -
ക്കവകാശമെന്നോര്‍ത്തിടണം 
അവനായ്‌ കഷ്ടതയേല്‍ക്കുകില്‍ തേജസ്സില്‍
അനന്ത യുഗം വാണിടും നാം - (യഹോവ..)
           3
നിര നിര നിരയായ്‌ അണി നിരന്നിടുവിന്‍
കുരിശിന്‍ പടയാളികളേ
ജയ ജയ ജയ കാഹളമൂതിടുവിന്‍
ജയ വീരനാം യേശുവിന് - (യഹോവ..)| 
All to Jesus I surrender
         1
യേശുവിന് അര്‍പ്പിക്കുന്നേന്‍
എന്‍റേതെല്ലാം പൂര്‍ണ്ണമായ്
സ്നേഹിച്ചാശ്രയിക്കും നിത്യം
പാര്‍ക്കും ഞാന്‍ തന്‍ സന്നിധൌ

    ഏകുന്നേന്‍ എല്ലാം
    വാഴ്ത്തപ്പെട്ട രക്ഷിതാവേ
    ഏകുന്നേന്‍ എല്ലാം
         2
യേശുവിന് അര്‍പ്പിക്കുന്നേന്‍
തന്‍ പാദേ വണങ്ങുന്നേന്‍
ലോകയിമ്പങ്ങള്‍ വെറുത്തേന്‍
യേശു എന്നെകൈക്കൊള്‍ക (ഏകുന്നേന്‍ ..)
         3
യേശുവിന് അര്‍പ്പിക്കുന്നേന്‍
ആക്കെന്നെ കര്‍ത്തന്‍ സ്വന്തം
സാക്ഷിക്കട്ടെ ശുദ്ധാത്മാവു
ഞാന്‍ നിന്‍റേത് നീ എന്‍റെ (ഏകുന്നേന്‍ ..)
         4
യേശുവിന് അര്‍പ്പിക്കുന്നേന്‍
കര്‍ത്താ എന്നെ നിനക്കായ്
നിന്‍ സ്നേഹം ശക്തി നിറച്ചു
എന്നെ ആശീര്‍വ്വദിക്ക (ഏകുന്നേന്‍ ..)
         5
യേശുവിന് അര്‍പ്പിക്കുന്നേന്‍
ശുദ്ധാഗ്നി കത്തുന്നെന്നില്‍
പൂര്‍ണ്ണരക്ഷയിന്‍ സന്തോഷം
രക്ഷകനു മഹത്വം (ഏകുന്നേന്‍ ..)| 
           1
പ്രാര്‍ത്ഥനയ്ക്കുത്തരം നല്‍കുന്നോനെ
നിന്‍റെ സന്നിധിയില്‍ ഞാന്‍ വരുന്നേ
സ്വര്‍ഗ്ഗീയാനുഗ്രഹ ഭണ്ഡാരത്തിന്‍
വാതില്‍ തുറക്കേണമേ

    കേള്‍ക്കണേ എന്‍ പ്രാര്‍ത്ഥന
    നല്‍കണേ എന്‍ യാചന
           2
പുത്രന്‍റെ നാമത്തില്‍ ചോദിക്കുമ്പോള്‍
ഉത്തരം തരുമെന്നരുളിയോനേ
നീക്കം വരാത്ത നിന്‍ വാഗ്ദത്തമെന്‍
പേര്‍ക്കു നീ തന്നുവല്ലോ - കേള്‍ക്കണേ..
           3
വചനമെന്നാത്മാവിന്‍ ദാഹം തീര്‍പ്പാന്‍
അരുളുക ദാസരില്‍ വരമധികം
പകരുക ആത്മാവിന്‍ തിരുശക്തിയാല്‍
നിറയുവാന്‍ നിന്‍ ജനങ്ങള്‍ - കേള്‍ക്കണേ..
           4
പാപവും രോഗവും അകറ്റിടുമാ-
രുധിരത്തിന്‍ അല്‍ഭുതശക്തിയിന്ന്
അറിയുവാനിവിടെ വിശ്വാസത്തിന്‍റെ
ഹൃദയങ്ങള്‍ തുറക്കേണമേ - കേള്‍ക്കണേ..| 
അന്ധകാരമേറും ലോകയാത്രയില്‍
അന്ത്യത്തോളമെന്നെ കാത്തിടുന്നവന്‍
ആദ്യനും അന്ത്യനുമായവന്‍
വന്ദ്യനാം എന്‍റെ യേശുനായകന്‍

1. കഷ്ടതയില്‍ നീ താന്‍ എന്‍റെ ഗോപുരം
  എന്‍ ശരണം എന്നഭയ-സ്ഥാനവും
  നീയല്ലോ എന്‍ സങ്കേതം ബലമുള്ള കോട്ടയും
  നിര്‍ഭയം ഞാന്‍ നിന്നിലെന്നും പാര്‍ത്തിടും

2. ശോധനകളേറും സീയോന്‍ യാത്രയില്‍
  ഏകനല്ല ഞാന്‍, കൂടെയുണ്ടവന്‍
  നിന്‍വചനമെന്നുമെന്‍ കാലുകള്‍ക്കു ദീപമായ്
  ജീവിതാന്ത്യത്തോളവും താന്‍ നടത്തിടും

3. ദുര്‍ഘടങ്ങളെങ്ങും ഏറി വരുമ്പോള്‍
  ദുഃഖഭാരങ്ങളാല്‍ ഞാന്‍ വലയുമ്പോള്‍
  ആകുലം മാറ്റിടും ആനന്ദം ഏകിടും
  യേശുവിന്‍റെ സ്നേഹമാര്‍വ്വില്‍ ചാരും ഞാന്‍| 
   ആശ്വാസദായകനായ്‌ 
   എനിക്കേശു അരികിലുണ്ട് 
   എന്തെന്തു ഭാരങ്ങളേറിവന്നാലും 
   എന്നെ കൈവിടാത്തവന്‍

1. ആവശ്യഭാരങ്ങളാല്‍ - ഞാന്‍ 
  ആകുലനായിടുമ്പോള്‍ 
  തന്‍റെ സാന്ത്വനം നല്‍കി വഴി നടത്തും 
  യേശു അരികിലുണ്ട് - (ആശ്വാസ..)

2. രോഗം പ്രയാസങ്ങളാല്‍ - ഞാന്‍ 
  ക്ഷീണിതനായിടുമ്പോള്‍
  എന്നെ താങ്ങികരങ്ങളില്‍ കാത്തിടും 
  യേശു അരികിലുണ്ട് - (ആശ്വാസ..)

3. ലോകത്തിന്‍ കെടുതികളില്‍ - ഞാന്‍ 
  താളടിയാകാതെ 
  എന്നെ കാവല്‍ ചെയ്തിടും സ്നേഹിതനായ് 
  യേശു അരികിലുണ്ട് - (ആശ്വാസ..)| 
1. കൃപയേറും കര്‍ത്താവിലെന്‍ വിശ്വാസം
  അതിനാല്‍ ഹൃദിയെന്തു നല്ലാശ്വാസം
  ദുരിതങ്ങള്‍ നിറയുമീ ഭൂവാസം
  കൃപയാല്‍ മനോഹരമായ്
         പല്ലവി
   കൃപ കൃപയൊന്നെന്നാശ്രയമായ്
   കൃപ കൃപയൊന്നെന്നാനന്ദമായ്
   വൈരികള്‍ വന്നാലും എതിരുയര്‍ന്നാലും
   കൃപമതിയെന്നാളും

2. ബലഹീനതയില്‍ നല്ല ബലമേകും
  മരുഭൂമിയിലാനന്ദ തണലാകും
  ഇരുള്‍ പാതയിലനുദിനമൊളി നല്‍കും
  കൃപയൊന്നെന്നാശ്രയമായ് - (കൃപ കൃപ..)

3. എന്‍റെ താഴ്ചയിലവനെന്നെ ഓര്‍ത്തല്ലോ
  ഘോരവൈരിയിന്‍ ബലമവന്‍ തകര്‍ത്തല്ലോ
  തന്‍റെ കൈകളില്‍ അവനെന്നെ ചേര്‍ത്തല്ലോ
  സ്തോത്രഗീതം പാടിടും ഞാന്‍ (കൃപ കൃപ..)

4. പ്രതികൂലങ്ങളനവധി വന്നാലും
  അനുകൂലമെനിക്കവനെന്നാളും
  തിരുജീവനെത്തന്നവനിനിമേലും
  കൃപയാല്‍ നടത്തുമെന്നെ (കൃപ കൃപ..)| 
        അന്‍പു നിറഞ്ഞ പൊന്നേശുവേ
        നിന്‍ പാദസേവയെന്നാശയേ
                 1
ഉന്നതത്തില്‍ നിന്നറങ്ങി മന്നിതില്‍ വന്ന നാഥനേ
നിന്നടിമ നിന്‍ മഹിമ ഒന്നു മാത്രം മതിയേശുവേ - (അന്‍പു..)
                 2
ജീവനറ്റ പാപിയെന്നില്‍ ജീവന്‍ പകര്‍ന്ന യേശുവേ
നിന്നിലേറെ മന്നില്‍ വേറെ സ്നേഹിക്കുന്നില്ല ഞാനാരെയും - (അന്‍പു..)
                 3
അര്‍ദ്ധപ്രാണനായ് കിടന്നോരെന്നെ നീ രക്ഷ ചെയ്തതാല്‍
എന്നിലുള്ള നന്ദിയുള്ളം എങ്ങിനെ താങ്ങുവതെന്‍ പ്രിയാ - (അന്‍പു..)
                 4
ഇന്നു പാരില്‍ കണ്ണുനീരില്‍ നിന്‍ വചനം വിതയ്ക്കും ഞാന്‍ 
അന്നു നേരില്‍ നിന്നരികില്‍ വന്നു കതിരുകള്‍ കാണും ഞാന്‍ - (അന്‍പു..)
                 5
എന്‍ മനസ്സില്‍ വന്നു വാഴും നന്‍ മഹത്വ പ്രത്യാശയേ
നീ വളര്‍ന്നും ഞാന്‍ കുറഞ്ഞും നിന്നില്‍ മറഞ്ഞു ഞാന്‍ മായണം - (അന്‍പു..)| 
               1
യേശു ആരിലുമുന്നതനാമെന്‍ ആത്മസഖാവവനെ
തായ് മറക്കാമെങ്കിലുമെന്നെ മറക്കാ സ്നേഹിതനെ
ഏവരുമെന്നെ കൈവെടിഞ്ഞാലും
യേശു താന്‍ എന്‍ അരികില്‍ കാണും
ഏതു ഖേദവും തീരും ഞാന്‍ തിരുമാര്‍വ്വില്‍ ചാരിടുമ്പോള്‍ - (യേശു..)
               2
എന്നെത്തേടി വിണ്‍നഗരം വിട്ടൂഴിയില്‍ വന്നവനെ
എന്‍റെ പാപശാപമകറ്റാന്‍ ജീവനെ തന്നവനെ
എന്തിനും ഹാ! തന്‍ തിരു സ്നേഹ-
പാശബന്ധമഴിയ്ക്കുവാന്‍ കഴിയാ-
തെന്നുമെന്നും ഞാനിനിയവനിലും അവനിനി എന്നിലുമാം - (യേശു..)
               3
മാനസമേ ചാരുക ദിനവുമീ ദിവ്യ സ്നേഹിതനില്‍
ധ്യാനം ചെയ്യുക തന്‍തിരുസ്നേഹമധുരിമ സന്തതവും
എന്തുഖേദം വരികിലും പതറാ-
തേശുവില്‍ നിന്നാശ്രയം കരുതി
അന്ത്യത്തോളം പൊരുതുക കുരിശിന്നുത്തമനാം ഭടനായി - (യേശു..)| 
1. യേശുമതിയെനിക്കെന്നുമെന്നും
  ക്ലേശങ്ങള്‍മാത്രം സഹിച്ചെന്നാലും
  അപ്പോഴും പാടും ഞാന്‍ ദൈവമേ
  നീ എത്ര നല്ലവന്‍

    നീയല്ലാതാരുമില്ലീശനെ
    എന്‍റെ ഭാരം നീക്കാന്‍
    നീയല്ലാതാരുള്ളൂ രക്ഷകാ
    എന്‍റെ പാപം തീര്‍ക്കാന്‍
    എന്നെ നീ ഏറ്റുകൊള്‍ ദൈവമേ
    അപ്പോള്‍ ഞാന്‍ ശാന്തനാം

2. ജീവിതഭാരങ്ങള്‍ ഏറിയാലും
  ജീവനാഥന്‍ കൈവെടിയുകില്ല
  എന്നെ നടത്തുവാന്‍ ശക്തനാം
  നീ എത്ര നല്ലവന്‍ - നീയല്ലാ..

3. ലോകത്തിലേകനായ് തീരുകിലും
  രോഗത്താല്‍ ബാധിതനായിടീലും
  കൈവെടിഞ്ഞീടാത്ത രക്ഷകാ
  നീ എത്ര നല്ലവന്‍ - നീയല്ലാ..

4. ഏറിയ തെറ്റുകള്‍ ചെയ്തെന്നാലും
  പാപിയായ് മുദ്രണം ചെയ്തീടിലും
  സ്നേഹത്തില്‍ കൈക്കൊള്ളും ദൈവമേ
  നീ എത്ര നല്ലവന്‍ - നീയല്ലാ..| 
   എന്‍റെ സഹായവും
   എന്‍റെ സങ്കേതവും
   നീ മാത്രമാണേശുവേ
   എന്‍റെ ജീവന്‍റെ ബലം നീ
   ജീവന്‍റെ പൊരുള്‍ നീ
   ജീവ പ്രത്യാശയും നീ
             1
നീ വിശുദ്ധിയില്‍ വെളിപ്പെടും ദൈവമല്ലോ
നിത്യം വിശുദ്ധരിന്‍ സ്തുതികളില്‍ വസിപ്പോനല്ലോ
വിശുദ്ധിയില്‍ നിന്‍ഹിതമാചരിക്കാന്‍
എന്നെ ആത്മാവില്‍ നിറച്ചീടുക - എന്‍റെ..
             2
ഞാന്‍ വിളിച്ചാല്‍ എനിക്കുത്തരമരുളീടും
കാത്തിരുന്നാല്‍ പുതുശക്തി പകര്‍ന്നു തരും
കഴുകനെപ്പോല്‍ ചിറകടിച്ചുയരും
സ്വര്‍ഗ്ഗസന്തോഷമെനിക്കു തരും - എന്‍റെ..
             3
ഈ മരുവില്‍ തിരുമുഖം നോക്കിടും ഞാന്‍
അനുദിനം നിന്‍വചനത്തില്‍ രസിച്ചീടും ഞാന്‍
തിരുക്കരം പിടിച്ചെന്നും നടന്നീടുമേ
നീയെന്‍ കണ്ണീരു തുടച്ചീടുമേ - എന്‍റെ..| 
    എന്നും നല്ലവന്‍ യേശു എന്നും നല്ലവന്‍
    ഇന്നലെയും ഇന്നും എന്നും അന്യനല്ലവന്‍

1. ഭാരമുള്ളില്‍ നേരിടും നേരമെല്ലാം താങ്ങിടും
  സാരമില്ലെന്നോതിടും തന്‍ മാര്‍വ്വിലെന്നെ ചേര്‍ത്തിടും

2. സംഭവങ്ങള്‍ കേള്‍ക്കവെ കമ്പം ഉള്ളില്‍ ചേര്‍ക്കവെ
  തമ്പുരാന്‍റെ തിരുവചനം ഓര്‍പ്പിക്കും പോലാകവെ

3. ഉലകവെയില്‍ കൊണ്ടു ഞാന്‍ വാടിവീഴാതോടുവാന്‍
  തണലെനിക്കു നല്‍കീടുവാന്‍ വലഭാഗത്തായുണ്ടു താന്‍

4. രാവിലും പകലിലും ചേലൊടുതന്‍ പാലനം
  ഭൂവിലെനിക്കുള്ളതിനാല്‍ മാലിനില്ല കാരണം - എന്നും..| 
  നിന്നിലാശ്വാസം കാണാന്‍
  നിന്നിലാശ്രയം വയ്ക്കാന്‍
  ഉടയോന്‍ നീ ചാരെയുള്ളപ്പോളാരും
  ഇല്ലെന്നു ചൊല്ലാതിരിക്കാന്‍
    നാഥാ വിശ്വാസം താ
    താ താ അഭയം താ - നിന്നിലാശ്വാസം..

1. ജാതികള്‍ തമ്മില്‍ കലഹിക്കുന്നു-രാജ്യം
  തന്നുള്ളില്‍ ഛിദ്രിക്കുന്നു
  യുദ്ധങ്ങള്‍ ക്ഷാമങ്ങള്‍ ഭൂകമ്പങ്ങള്‍ മൂലം
  ഉള്ളം നടുങ്ങീടുന്നു 
    നാഥാ വിശ്വാസം താ
    താ താ അഭയം താ - നിന്നിലാശ്വാസം..

2. ആരുമില്ലാശ്രയമെന്നു തോന്നും നേരം
  ഏകാന്ത വേളകളില്‍
  കൂടെ വസിക്കും അനാഥരായ് തള്ളുക-
  യില്ലെന്നു ചൊന്നവനേ
    നാഥാ വിശ്വാസം താ
    താ താ അഭയം താ - നിന്നിലാശ്വാസം..

3. ജീവിപ്പിച്ചിടും തിരുവചനം ഞങ്ങള്‍
  ഉള്ളില്‍ കരുതീടുവാന്‍
  നിത്യതയേകാമെന്നുള്ളനിന്‍ വാക്കുകള്‍
  മാരില്ലെന്നോര്‍ത്തീടുവാന്‍
    നാഥാ വിശ്വാസം താ
    താ താ അഭയം താ - നിന്നിലാശ്വാസം..| 
  കര്‍ത്താവെന്‍റെ ബലവും സംഗീതവും
  എന്നാത്മ രക്ഷയുമവനല്ലോ
  ഉല്ലാസഘോഷങ്ങളുണ്ട്
  ജയസന്തോഷ ഗീതങ്ങളുണ്ട്
  നീതിയുള്ളവര്‍ വാഴുന്ന വീട്ടില്‍ - കര്‍ത്താ..

1. മനുഷ്യരിലാശ്രയം വയ്ക്കുകില്ല - ഞാന്‍
  യഹോവയില്‍ ആശ്രയിക്കും
  പ്രഭുക്കളിലാശ്രയം വയ്ക്കുകില്ല - ഞാന്‍
  യഹോവയിലാശ്രയിക്കും
  അവന്‍ ദയയുള്ളവന്‍ - ദീര്‍ഘക്ഷമയുള്ളവന്‍
  കൃപമേല്‍ കൃപ പകരുന്നവന്‍ - കര്‍ത്താ..

2. യേശു എന്‍ ചാരെ ഉള്ളതിനാല്‍ - ഞാന്‍
  ഏതിലും ഭയപ്പെടില്ല
  വൈരികളെന്നെ വളയുകിലും - ഞാന്‍
  അണുവിട പതറുകില്ലാ
  ഞാന്‍ വിളിച്ചിടുമ്പോള്‍ അവന്‍ വിടുവിക്കുന്നു
  വലങ്കരമതില്‍ കരുതീടുന്നു - കര്‍ത്താ..

3. സകല സത്യത്തിലും വഴിനടത്താന്‍ - സ്വര്‍ഗ്ഗ
  കാര്യസ്ഥനെനിക്കുള്ളതാല്‍
  മരുവിലെന്‍ വേലതികച്ചിടുവാന്‍ - ആത്മ
  ബാലമവനരുളീടുന്നു 
  താതനെനിക്കഭയം സുതനെനിക്കഭയം
  വിശുദ്ധാത്മനുമെനിക്കഭയം - കര്‍ത്താ..| 
   സ്തോത്രം ദേവാ, സ്തോത്രം നാഥാ
   സ്തോത്രമിന്നുമെന്നുമേ - സ്തോത്രം ദേവാ

1. കരുതീടുന്നു കരുണാമയന്‍
  കരകാണാക്കടലിതില്‍ കണ്മണിപോല്‍
  ഒരുനാളിലും പിരിയാതവന്‍
  അരികേയുണ്ടാശ്വാസ ദായകനായ് - സ്തോത്രം..

2. നശ്വരമാകുമീ ലോകമിതില്‍
  ആശവെച്ചീയേഴ ഓടരുതേ
  ഈശാ, നിന്‍ പൊന്‍മുഖം മാത്രമെന്നില്‍
  ആശാകിരണം ചൊരിഞ്ഞീടണേ - സ്തോത്രം..

3. പരിഹാസങ്ങള്‍ പീഡനങ്ങള്‍
  നിന്‍ മക്കള്‍ക്കേറെയുണ്ടീയുലകില്‍
  കെല്പേകുകേശുവേ, നിന്‍ നിന്ദയെന്‍
  വന്‍ധനമായെണ്ണി സ്വീകരിപ്പാന്‍ - സ്തോത്രം..| 
         1
അൻപിൻ രൂപി യേശുനാഥാ 
നിന്‍ ഇഷ്ടം എന്‍ ഇഷ്ടമാക്ക 
കുരിശിൽ തൂങ്ങി മരിച്ചവനേ!
എന്നെത്തേടി വന്നവനേ! (അൻപിൻ ..)
         2
മൃത്യുവിന്‍റെ താഴ്വരയിൽ 
ഞാന്‍ തെല്ലും ഭയപ്പെടില്ല 
പാതാളത്തെ ജയിച്ചവനേ!   
നിന്നിൽ നിത്യം ആശ്രയിക്കും (അൻപിൻ ..)
         3
എന്തു ഞാന്‍ നിനക്കു നല്‍കും  
വീണ്ടെടുത്ത ദൈവമേ    
ഏഴയായി ഞാന്‍ കിടന്നു   
എന്നെത്തേടി ചേര്‍ത്തവനേ (അൻപിൻ ..)
         4
ജീവനോ മരണമതോ  
ഏതായാലും സമ്മതം താന്‍ 
കുശവന്‍ കയ്യിൽ കളിമൺപോൽ  
ഗുരുവേ എന്നെ നല്‍കിടുന്നേ  (അൻപിൻ ..)
         5
രോഗം നാശം നിന്ദ ദുഷി  
വേറെ എന്തുവന്നാലും 
വാഴും യേശു പാദത്തിൽ ഞാൻ  
മുത്തം ചെയ്യും അവന്‍റെ പാദം  (അൻപിൻ ..)| 
യേശുവേ നിന്‍മുഖം കാണുവാനായ്
ആശയായ് നിന്‍ സന്നിധേ ഞാന്‍ വരുന്നു
ആശുനിന്‍ ദര്‍ശനം അരുളേണമേ
ഈ പാര്‍ത്തലെ ഞാന്‍ ധന്യനായ് തീര്‍ന്നിടുവാന്‍

1. ആശയും നീയെന്‍ പ്രത്യാശയും നീയേ
  ആത്മനാഥാ എന്നെ കൈവിടല്ലേ നീ
  പാപം പൊറുക്കും പരമോന്നതാ നീയെന്‍
  പ്രാര്‍ത്ഥന കേട്ടെന്നെ സ്വീകരിക്കൂ - യേശുവേ..

2. കണ്ണുനീര്‍ താഴ്വരയതിലും നാഥാ
  അലയുന്നു ഞാന്‍ ഈ മരുവിന്‍ ചൂടിലും
  അരുളേണമേ നിന്‍ ആശ്വാസവചനങ്ങള്‍
  അടിയനീ ഊഴിയില്‍ അഭയമല്ലോ - യേശുവേ..

3. കഷ്ടം പ്രയാസങ്ങള്‍ ഏറിടും നേരം
  അണയുന്നു ഞാന്‍ നിന്‍ പാദപീഠത്തില്‍
  പാപിയാം എന്നുടെ രോഗ ദുഃഖങ്ങള്‍
  ഇന്നിതാ നിന്‍ മുമ്പില്‍ അര്‍പ്പിക്കുന്നു - യേശുവേ..| 
    കാണുന്നു ഞാന്‍ യാഹില്‍
    എനിക്കാശ്രയമായൊരു ശാശ്വത പാറ - കാണുന്നു..

1. സുസ്ഥിരമാനസനേവനുമെന്‍ യാഹില്‍
  ആശ്രയം വയ്ക്കുകിലനുദിനം നാഥന്‍
  കാത്തിടുമവനെ നല്‍ സ്വസ്ഥതയോടും
  പാര്‍ത്ഥിവനവന്‍ തിരുക്കരങ്ങളിലെന്നും - കാണുന്നു..

2. ചെയ്കയില്ലവന്‍ നമ്മള്‍ പാപത്തിനൊത്തപോല്‍
  പ്രതിഫലമരുളുന്നില്ലകൃത്യങ്ങള്‍ ഗണിച്ചു
  വാനമീഭൂവില്‍ നിന്നുയര്‍ന്നിരിപ്പതുപോല്‍
  പരന്‍ദയ ഭക്തന്മേല്‍ വലിയതു തന്നെ - കാണുന്നു..

3. ഓടിക്കുകില്ലവനേറ്റം ചതഞ്ഞതാം ഓട
  കെടുക്കുകില്ലവന്‍ തിരി പുകവമിക്കുകിലും
  നടത്തും തന്‍ വിധി ജയം ലഭിക്കും നാള്‍ വരെയും
  തളരാതെയവന്‍ ഭൂവില്‍ സ്ഥാപിക്കും ന്യായം - കാണുന്നു..

4. വഴുതിടാതവനെന്നെ കരങ്ങളില്‍ കാത്തു
  നിര്‍ത്തും തന്‍ മഹിമയിന്‍ സവിധത്തില്‍ നാഥന്‍
  കളങ്കമറ്റാനന്ദപൂര്‍ണ്ണതയോടെ
  ഭവിക്കട്ടെ മഹത്വമങ്ങവനെന്നുമാമേന്‍ - കാണുന്നു| 
   എന്‍റെ ദൈവം സ്വര്‍ഗ്ഗ സിംഹാസനം തന്നില്‍ 
   എന്നില്‍ കനിഞ്ഞെന്നെ ഓര്‍ത്തീടുന്നു 

1. മാതാപിതാക്കളും വീടും ധനങ്ങളും
  വസ്തു സുഖങ്ങളും കര്‍ത്താവത്രെ
  പൈതല്‍ പ്രായം മുതല്‍ക്കിന്നേവരെയെന്നെ
  പോറ്റി പുലര്‍ത്തിയ ദൈവം മതി-

2. ആരും സഹായമില്ലെല്ലാവരും പാരില്‍
  കണ്ടും കാണാതെയും പോകുന്നവര്‍ 
  എന്നാലെനിക്കൊരു സഹായകന്‍ വാനില്‍ 
  ഉണ്ടെന്നറിഞ്ഞതിലുല്ലാസമേ

3. കരയുന്ന കാക്കയ്ക്കും വയലിലെ റോസയ്ക്കും
  ഭക്ഷ്യവും ഭംഗിയും നല്‍കുന്നവന്‍ 
  കാട്ടിലെ മൃഗങ്ങള്‍ ആറ്റിലെ മത്സ്യങ്ങള്‍ 
  എല്ലാം സര്‍വ്വേശനെ നോക്കീടുന്നു

4. കോടാകോടി ഗോളമെല്ലാം പടച്ചവ-
  നെല്ലാറ്റിനും വേണ്ടതെല്ലാം നല്‍കി
  സൃഷ്ടികള്‍ക്കൊക്കെയുമാനന്ദ ദായകന്‍
  ദുഷ്ടന്മാര്‍ക്കേറ്റവും ഭീതികരന്‍

5. കല്യാണശാലയിലെന്നെ വിളിച്ചെന്‍റെ
  സന്താപമൊക്കെയും തീര്‍ത്തിടും നാള്‍
  ശീഘ്രം വരുന്നെന്‍റെ കാന്തന്‍ വരുന്നെന്നി
  ലുല്ലാസമായ് ബഹുകാലം വാഴാന്‍!

6. ലോകം വെടിഞ്ഞെന്‍റെ സ്വര്‍ഗ്ഗീയനാടിനെ
  കാണ്മാന്‍ കൊതിച്ചു ഞാന്‍ പാര്‍ത്തിടുന്നു
  അന്യന്‍ പരദേശി എന്നെന്‍റെ മേലെഴു-
  ത്തെന്നാല്‍ സര്‍വ്വസ്വവും എന്‍റേതത്രേ - എന്‍റെ..| 
   ഇതുവരെയെന്നെ കരുതിയ നാഥാ
   ഇനിയെനിക്കെന്നും തവ കൃപ മതിയാം 

1. ഗുരുവരനാം നീ കരുതുകിലെന്നെ
  പുനരൊരു കുറവും വരികില്ല പരനേ
  അരികളിന്‍ നടുവില്‍ വിരുന്നൊരുക്കും നീ
  പരിമള തൈലം പകരുമെന്‍ ശിരസ്സില്‍ (ഇതുവരെ..)

2. കരുണയിന്‍ കരത്തിന്‍ കരുതലില്ലാത്ത
  ഒരു നിമിഷവുമീ മരുവിലില്ലെനിക്ക്
  ഇരവിലെന്നൊളിയായ് പകലിലെന്‍ തണലായ്‌
  ഒരു നിമിഷവും നീ പിരിയുകയില്ല (ഇതുവരെ..)

3. മരണത്തിന്‍ നിഴല്‍ താഴ്വരയതിലും ഞാന്‍
  ശരണമറ്റവനായ്‌ പരിതപിക്കാതെ
  വരുമെനിക്കരികില്‍ വഴി പതറാതെ
  കരം പിടിച്ചെന്നെ നടത്തിടുവോന്‍ നീ (ഇതുവരെ..)| 
നന്മയല്ലാതൊന്നും ചെയ്‌തിടാത്തവന്‍ 
തിന്മയാകെ മായിക്കുന്നവന്‍ 
പാപമെല്ലാം മറക്കുന്നവന്‍ 
പുതുജീവനെന്നില്‍ പകരുന്നവന്‍ 

  യേശു.. യേശു.. 
  അവനാരിലും വലിയവന്‍ 
  യേശു.. യേശു.. 
  അവനാരിലും മതിയായവന്‍ 
         1
ദൈവത്തെ സ്‌നേഹിക്കുമ്പോള്‍ 
സര്‍വ്വം നന്മയ്‌ക്കായ് ഭവിച്ചിടുന്നു 
തിരുസ്വരമനുസരിച്ചാല്‍ 
നമുക്കൊരുക്കിടുമവനധികം
കൃപയരുളീടുമേ ബലമണിയിക്കുമേ 
മാറാ മധുരമായ് മാറ്റീടുമേ (നന്മ..)
         2
ഇരുള്‍ നമ്മെ മൂടിടുമ്പോള്‍ 
ലോക വെളിച്ചമായവനണയും 
രോഗികളായിടുമ്പോള്‍ 
സൗഖ്യദായകനവന്‍ കരുതും 
അവന്നാലയത്തില്‍ സ്വര്‍ഗ്ഗനന്മകളാല്‍ 
നമ്മെ നിറച്ചീടുമനുദിനവും (നന്മ..)
         3
കണ്ണുനീര്‍ താഴ്വരകള്‍
ജീവജലനദിയാക്കുമവന്‍
ലോകത്തിന്‍ ചങ്ങലകള്‍
മണിവീണയായ് തീര്‍ക്കുമവന്‍
സീയോന്‍ യാത്രയതില്‍ മോക്ഷമാര്‍ഗ്ഗമതില്‍
സ്നേഹക്കൊടിക്കീഴില്‍ നയിക്കുമവന്‍ (നന്മ..)| 
               ഭൈരവി - ആദിതാളം
                    പല്ലവി
  എന്‍റെ സമ്പത്തെന്നു ചൊല്ലുവാൻ വേറെയില്ലൊന്നും
   യേശു മാത്രം സമ്പത്താകുന്നു
                  അനുപല്ലവി
   ചാവിനെ വെന്നുയിർത്തവൻ വാനലോകമതിൽ ചെന്നു
   സാധുവെന്നെയോർത്തു നിത്യം താതനോടു യാചിക്കുന്നു - (എന്‍റെ..)
                  ചരണങ്ങള്‍
1. ക്രൂശിൽ മരിച്ചീശനെൻ പേർക്കായ് - വീണ്ടെടുത്തെന്നെ
   സ്വർഗ്ഗകനാൻ നാട്ടിലാക്കുവാൻ
   പാപം നീങ്ങി ശാപം മാറ്റി മൃത്യുവിന്മേൽ ജയമേകി
   വേഗം വരാമെന്നുരച്ചിട്ടാമയം തീർത്താശ നല്‍കി (എന്‍റെ..)

2. തന്‍റെ പേര്‍ക്കായ് സര്‍വസമ്പത്തും - യാഗമായ്‌ വെച്ചി-
  ട്ടെന്നെന്നേക്കും തന്നില്‍ പ്രേമമായ്
  തന്‍റെ വേല ചെയ്തുകൊണ്ടും എന്‍റെ ക്രൂശു ചുമന്നിട്ടും
  പ്രാണപ്രിയന്‍ സേവയില്‍ എന്‍ ആയുസ്സെല്ലാം കഴിച്ചീടും (എന്‍റെ..)

3. നല്ല ദാസൻ എന്നു ചൊല്ലും നാൾ തന്‍റെ മുമ്പാകെ
   ലജ്ജിതനായ്‌ തീർന്നു പോകാതെ
   നന്ദിയോടെൻ പ്രിയൻ മുമ്പിൽ പ്രേമകണ്ണീർ ചൊരിഞ്ഞീടാൻ
   ഭാഗ്യമേറും മഹോത്സവ വാഴ്ച കാലം വരുന്നല്ലോ (എന്‍റെ..)

4. കുഞ്ഞാടാകും എന്‍റെ പ്രിയന്‍റെ സീയോൻ പുരിയിൽ
   ചെന്നു ചേരാൻ ഭാഗ്യമുണ്ടെങ്കിൽ
   ലോകമെന്നെ ത്യജിച്ചാലും ദേഹമെല്ലാം ക്ഷയിച്ചാലും
   ക്ലേശമെന്നിൽ ലേശമില്ലാതീശനെ ഞാൻ പിന്തുടരും (എന്‍റെ..)

5. എന്‍റെ ദേശം ഈ ഭൂമിയല്ല - അന്യനായ് സാധു
  [1]ഹാമിന്‍ ദേശം വിട്ടു പോകുന്നു
  മെലിന്നെറുശലേമെന്നെ-ചേര്‍ത്തുകൊള്‍വാനൊരുങ്ങിത്തന്‍
  ശോഭയേറും വാതിലുകളെനിക്കായിട്ടുയര്‍ത്തുന്നു (എന്‍റെ..)

6. എന്‍റെ രാജാവെഴുന്നള്ളുമ്പോൾ - തന്‍റെ മുമ്പാകെ
   ശോഭയേറും രാജ്ഞിയായിത്തൻ 
   മാർവിലെന്നെ ചേർത്തിടും തൻ പൊന്നു മാർവ്വിൽ മുത്തിടും ഞാൻ
   ഹാ! എനിക്കീ മഹാഭാഗ്യം ദൈവമേ നീ ഒരുക്കിയേ (എന്‍റെ..)

[1]നോഹയുടെ പുത്രനാണ് ഹാം| 
  ആപത്തു വേളകളില്‍ ആനന്ദ വേളകളില്‍ 
  അകലാത്ത എന്‍ യേശുവേ 
  അങ്ങയുടെ പാദം കുമ്പിടുന്നു ഞാന്‍ 
           1
കുശവന്‍റെ കയ്യില്‍ കളിമണ്ണൂപോല്‍
തന്നിടുന്നു എന്നെ തൃക്കരങ്ങളില്‍ 
മെനഞ്ഞിടേണമേ വാര്‍ത്തെടുക്കണേ
ദിവ്യഹിതം പോലെ ഏഴയാം എന്നെ -- (ആപത്തു..)
           2
എനിക്കായ്‌ മുറിവേറ്റ തൃക്കരങ്ങള്‍
എന്‍ ശിരസ്സില്‍ വച്ചാശീര്‍വദിക്കണേ 
അങ്ങയുടെ ആത്മാവിനാല്‍ ഏഴയെ 
അഭിഷേകം ചെയ്തനുഗ്രഹിക്കണേ -- (ആപത്തു..)
           3
കഷ്ടതയുടെ കയ്പുനീരിന്‍ പാത്രവും 
അങ്ങ് എന്‍ കരങ്ങളില്‍ കുടിപ്പാന്‍ തന്നാല്‍ 
ചോദ്യം ചെയ്യാതെ വാങ്ങി പാനം ചെയ്യുവാന്‍ 
തിരുകൃപ എന്നില്‍ പകരണമേ -- (ആപത്തു..)
           4
എന്‍റെ ഹിതം പോലെ നടത്തരുതേ
തിരുഹിതംപോലെ നയിക്കേണമേ 
ജീവിതപാതയില്‍ പതറിടാതെ
സ്വര്‍ഗ്ഗഭവനത്തിലെത്തുവോളവും -- (ആപത്തു..)| 
  സ്തോത്രങ്ങള്‍ പാടി ഞാന്‍ വാഴ്ത്തീടുമേ 
  ദേവാധിദേവനെ രാജാധിരാജാവെ 
  വാഴ്ത്തി വണങ്ങിടുമേ
           1
അത്ഭുതനിത്യസ്നേഹം - എന്നില്‍ 
സന്തതം തന്നീടും ദൈവസ്നേഹം 
എന്നും മാറാത്ത ദിവ്യസ്നേഹം 
എന്നില്‍ വസിക്കും സ്നേഹം (സ്തോത്രങ്ങള്‍ ..) 
           2
ജ്യോതിയായ് കാണും സ്നേഹം - ഉള്ളില്‍
ജീവന്‍ തന്നു എന്നെ വീണ്ട സ്നേഹം
ത്യാഗം സഹിച്ച ക്രൂശിന്‍ സ്നേഹം
ദിവ്യ മധുരസ്നേഹം (സ്തോത്രങ്ങള്‍ ..)
           3
മായാലോകത്തിന്‍ മോഹം - തേടി
ശാപമേറ്റ എന്നെ വീണ്ട സ്നേഹം
എന്നെ തേടിയ ദിവ്യ സ്നേഹം 
എന്നില്‍ പെരുകും സ്നേഹം (സ്തോത്രങ്ങള്‍ ..)
           4
ജീവനേകിയ സ്നേഹം - സര്‍വ്വ
ലോകത്തിന്‍ ശാപത്തെ നീക്കും സ്നേഹം 
ജീവശക്തിയാം ക്രൂശിന്‍ സ്നേഹം 
ഉള്ളം കവരും സ്നേഹം (സ്തോത്രങ്ങള്‍ ..) 
           5
വാക്കുമാറാത്ത സ്നേഹം - തിരു-
വാഗ്ദത്തം തന്നെന്നെ നിര്‍ത്തും സ്നേഹം
സര്‍വ്വ വല്ലഭനാമെന്‍ നാഥാ
സ്തോത്രം സ്തുതി നിനക്കേ (സ്തോത്രങ്ങള്‍ ..)| 
         1
ഗീതം ഗീതം ജയ ജയ ഗീതം 
പാടുവിന്‍ സോദരരേ - നമ്മള്‍ 
യേശുനാഥന്‍ ജീവിക്കുന്നതിനാല്‍ 
ജയഗീതം പാടിടുവിന്‍ 
         2
പാപം ശാപം സകലവും തീര്‍പ്പാന്‍ 
അവതരിച്ചിഹ നമുക്കായ്‌ - ദൈവ 
കോപത്തീയില്‍ വെന്തെരിഞ്ഞവനായ് 
രക്ഷകന്‍ ജീവിക്കുന്നു (ഗീതം..)
         3
ഉലകമാഹാന്മാരഖിലരുമൊരുപോല്‍ 
ഉറങ്ങുന്നു കല്ലറയില്‍ - നമ്മള്‍ 
ഉന്നതനേശു മഹേശ്വരന്‍ മാത്രം 
ഉയരത്തില്‍ വാണിടുന്നു (ഗീതം..)
         4
കലുഷതയകറ്റി കണ്ണുനീര്‍ തുടപ്പീന്‍ 
ഉല്‍സുകരായിരിപ്പിന്‍ - നമ്മള്‍ 
ആത്മനാഥന്‍ ജീവിക്കവേ ഇനീം 
അലസത ശരിയാമോ? (ഗീതം..)
         5
വാതിലുകളെ! നിങ്ങള്‍ തലകളെ ഉയര്‍ത്തീന്‍ 
വരുന്നിതാ ജയരാജന്‍ - നിങ്ങള്‍ 
ഉയര്‍ന്നിരിപ്പീന്‍ കതകുകളെ ശ്രീ- 
യേശുവെ സ്വീകരിപ്പാന്‍ (ഗീതം..)| 
മനമേ ചഞ്ചലമെന്തിനായ്
കരുതാന്‍ വല്ലഭനില്ലയോ ജയവീരനായ് ആ.. ആ.. ആ.. മനമേ..
           1
നാളയെ നിനച്ചു നീ നടുങ്ങേണ്ട-ദുഃഖ
വേളകള്‍ വരുമെന്നു കലങ്ങേണ്ട
കാലമെല്ലാം ഉള്ള മനുവേലന്‍
കരുതാതെ കൈവിടുമോ.. ആ.. മനമേ..
           2
വാനിലെ പറവകള്‍ പുലരുന്നു - നന്നായ്
വയലിലെ താമര വളരുന്നു
വാനവര്‍ നായകന്‍ നമുക്കേതും
നല്‍കാതെ മറന്നിടുമോ.. ആ.. മനമേ..
           3
കൈവിടുകില്ലിനി ഒരു നാളും എന്നു
വാക്കു പറഞ്ഞവന്‍ മാറിടുമോ
വാനവും ഭൂമിയും പോയാലും
വാഗ്ദാനം കൈവിടുമോ.. ആ.. മനമേ..
           4
മുന്നമെ ദൈവത്തിന്‍ രാജ്യവും നാം - അതില്‍
ഉന്നത നീതിയും തെടിടേണം
തന്നിടും നായകനതിനോടും
അന്നന്നു വേണ്ടതെല്ലാം.. ആ.. മനമേ..
           5
നിന്‍വഴി ദൈവത്തെ ഭരമേല്പിക്കുക
നിര്‍ണ്ണയമവനതു നിറവേറ്റും
ഭാരമെഹോവയില്‍ വെച്ചിടുകില്‍
നാള്‍തോറും നടത്തുമവന്‍.. ആ.. മനമേ..
           6
വരുവാന്‍ കാലമടുത്തല്ലോ - അവന്‍
ഒരുക്കിയ വീട്ടില്‍ നാം ചേര്‍ന്നിടുവാന്‍
ഒരുനാളും ഇനി പിരിയാതെ
മരുവും നാം ആനന്ദമായ്.. ആ.. മനമേ..| 
യേശുവേ നിന്‍ വലങ്കരത്താലെന്നെ
ഓരോ ചുവടും നടത്തീടണേ
യേശുവേ നിന്‍ ചിറകടിയതിലെന്നെ
അഭയം നല്‍കി കാക്കണമേ

  കൃപ താ.. താ നാഥാ
  കൃപമേല്‍ കൃപ തന്നരുള്‍നാഥാ
  കൃപ താ.. താ നാഥാ
           1
കുരിശിലെന്‍ പാപക്കടം വീട്ടിയോന്‍ നീ
തിരുനിണമതില്‍ സ്നാനമേകിയോന്‍ നീ
പുതുജീവന്‍ തന്നുണര്‍ത്തിയതും സ്വര്‍ഗ്ഗ-
സ്നേഹം തന്നതും നീ (കൃപ താ..)
           2
മനസ്സറിയാതുയരും വേദനയില്‍
വഴികളടഞ്ഞുപോകും വേളയില്‍
ഒരുനാളും കൈവെടിയാതെ വഴി-
കാട്ടും നല്ലിടയാ (കൃപ താ..)
           3
ഒരു തരത്തിലും നിന്നെ പിരിഞ്ഞിടാതെ
വരുംവരെയീയുലകില്‍ തളര്‍ന്നിടാതെ,
തിരുനാദം കേട്ടനുഗമിക്കാന്‍ നിത്യ
രാജ്യം പൂകിടുവാന്‍ (കൃപ താ..)| 
   ജീവന്‍റെ ഉറവിടം ക്രിസ്തുവത്രെ
   നാവിനാലവനെ നാം ഘോഷിക്കാം 
   അവനത്രെ എന്‍ പാപഹരന്‍
   തന്‍ ജീവനാലെന്നെയും വീണ്ടെടുത്തു 
          1
താഴ്ചയിലെനിക്കവന്‍ തണലേകി 
താങ്ങിയെന്നെ വീഴ്ചയില്‍ വഴി നടത്തി 
തുടച്ചെന്‍റെ കണ്ണുനീര്‍ പൊന്‍കരത്താല്‍ 
തുടിക്കുന്നെന്‍ മനം സ്വര്‍ഗ്ഗ സന്തോഷത്താല്‍ - (ജീവന്‍റെ..)
          2
നമുക്കു മുന്‍ ചൊന്നതാം വിശുദ്ധന്മാരാല്‍ 
അലംകൃതമായ തിരുവചനം
അനുദിനം തരുമവന്‍ പുതുശക്തിയാല്‍ 
അനുഭവിക്കും അതി സന്തോഷത്താല്‍ - (ജീവന്‍റെ..)
          3
കരകാണാതാഴിയില്‍ വലയുവോരെ 
കരുണയെ കാംക്ഷിക്കും മൃതപ്രായരേ
വരികവന്‍ ചാരത്തു ബന്ധിതരേ
തരുമവന്‍ കൃപ  മനഃശ്ശാന്തിയതും - (ജീവന്‍റെ..)| 
  ആശ്വാസത്തിന്‍ ഉറവിടമാം ക്രിസ്തു
  നിന്നെ വിളിച്ചീടുന്നു

1. അദ്ധ്വാനഭാരത്താല്‍ വലയുന്നോരെ
  ആശ്വാസമില്ലാതലയുന്നോരെ
  ആണിപ്പാടുള്ള വന്‍കരങ്ങള്‍ നീട്ടി
  നിന്നെ വിളിച്ചീടുന്നു (ആശ്വാസ..)

2. പാപാന്ധകാരത്തില്‍ കഴിയുന്നോരെ
  രോഗങ്ങളാല്‍ മനം തകര്‍ന്നവരെ
  നിന്നെ രക്ഷിപ്പാന്‍ അവന്‍ കരങ്ങള്‍
  എന്നെന്നും മതിയായവ (ആശ്വാസ..)

3. വാതില്‍ക്കല്‍ വന്നിങ്ങു മുട്ടീടുന്ന
  ആശ്വാസമരുളാന്‍ വന്നീടുന്ന
  അരുമപിതാവിന്‍റെ ഇമ്പസ്വരം
  നീയിന്നു ശ്രവിച്ചീടുമോ (ആശ്വാസ..)| 
  എന്നെ കൈവെടിയാത്തവനേ
  കരുണാമയനേ ദേവാ
  തിരുക്കരം പിടിച്ചടിയനെ നടത്തീടുകില്‍
  നിത്യജീവന്‍റെ പാതയില്‍ നടന്നീടുമേ
  എന്നെ കൈവെടിയാത്തവനേ-

1. ഹൃദയത്തിനാധികളാല്‍
  ജീവിതം തളര്‍ന്നീടുമ്പോള്‍
  പാദങ്ങളിടറാതെ ധൈര്യമായ് നടക്കാന്‍
  സാന്നിദ്ധ്യം പകര്‍ന്നിടണേ - എന്നെ..

2. ഏവരും ത്യജിച്ചീടുമ്പോള്‍
  ഭീതികള്‍ എറിടുമ്പോള്‍
  പരിശുദ്ധനാഥനിലഭയം പ്രാപിക്കില്‍
  അവനെന്നെ നടത്തീടുമെ - എന്നെ..

3. നിന്ദകള്‍ ഏറിടുമ്പോള്‍
  മാനസം പിടഞ്ഞിടുമ്പോള്‍
  പരമപിതാവിന്‍റെ കാരുണ്യം തേടുകില്‍
  ആശ്വാസം പകര്‍ന്നിടുമേ - എന്നെ..| 
1. പാടിപുകഴ്‌ത്തിടാം ദേവ ദേവനെ 
  പുതിയതാം കൃപകളോടെ 
  ഇന്നലെയും ഇന്നും എന്നും മാറായേശുവെ 
  നാം പാടി പുകഴ്‌ത്താം 

    യേശു എന്ന നാമമേ എന്നാത്മാവിന്‍ ഗീതമേ 
    എന്‍ പ്രിയ യേശുവെ ഞാനെന്നും വാഴ്‌ത്തിപുകഴ്‌ത്തിടുമെ 

2. ഘോരഭയങ്കര കാറ്റും അലയും കൊടിയതായ് വരും നേരത്തില്‍ 
  കാക്കും കരങ്ങളാല്‍ ചേര്‍ത്തു മാര്‍വ്വണച്ച സ്‌നേഹം നിത്യം പാടും ഞാന്‍ (യേശു..)

3. പെറ്റതള്ള കുഞ്ഞിനെ മറന്നാലും ഞാന്‍ മറക്കാ എന്ന വാര്‍ത്തയാല്‍
  താഴ്‌ത്തി എന്നെ തന്‍ കരത്തില്‍ വച്ചു ജീവപാതെ എന്നും ഓടും ഞാന്‍ (യേശു..) 

4. ഭൂമി എങ്ങും പോയി സാക്ഷിചൊല്ലുവിന്‍ എന്നുരച്ച കല്‍പനയതാല്‍ 
  ദേഹം ദേഹിയെല്ലാം ഒന്നായ് ചേര്‍ന്നു പ്രീയനായ് വേലചെയ്യും ഞാന്‍ (യേശു..) 

5. യോര്‍ദ്ദാന്‍ സമ മനശോധനയിലും താണുവീണു പോകാതെ 
  ആര്‍പ്പിന്‍ ജയധ്വനിയോടു കാത്തുപാലിക്കുന്ന സ്‌നേഹമാശ്ചര്യം (യേശു..)| 
1. ഉന്നതന്‍റെ മറവില്‍
  ഉയിര്‍പാലകന്‍റെ അരികില്‍
  സര്‍വ്വവല്ലഭന്‍റെ നിഴലില്‍പാര്‍ക്കുന്ന
  സര്‍വ്വര്‍ക്കും അഭയം സിദ്ധിക്കും

    താന്‍ കോട്ടയുമേ നല്ല സങ്കേതമേ
    താന്‍ ചിറകുകളാല്‍ മൂടുമേ

2. കൌശലമാം കെണിയും
  കൊടുംമാരിയും വീഴ്ത്തുകില്ല
  ഇരവിന്‍ ഭയവും പറക്കും അസ്ത്രവും
  ഇങ്ങു ലേശവും ബാധിക്കില്ല

3. കാത്തിടുമേ ദൂതന്മാര്‍
  കല്ലില്‍ കാലുകള്‍ പതിക്കുകില്ല
  ക്രൂര ജന്തുക്കളും ഇഴജാതികളും
  കളിക്കോപ്പുകള്‍ തുല്യമഹോ

4. തിന്മയെ കൈവിടുന്നോന്‍
  തീരെ പ്രാണനെ ഭയം വെടിയും
  ദീര്‍ഘ ജീവിതത്താല്‍ തൃപ്തമാം മാനസം
  ദീക്ഷ ചെയ്തീടും അന്ത്യം വരെ| 
സ്തോത്രമേ സ്തോത്രമേ പ്രിയയേശു രാജനെന്നും സ്തോത്രം
പ്രിയ യേശു രാജനെന്നും സ്തോത്രം
              1
പാപവും അതിന്‍ ഫലമാം ശാപങ്ങളുമെല്ലാം
ക്രൂശിലേറ്റ സ്നേഹത്തെ ഞാന്‍ ഓര്‍ത്തു
നന്ദിയോടെ നിന്നടി വണങ്ങി (സ്തോത്ര..)
              2
ദൂതസഞ്ചയമെനിക്കു കാവലായിരുന്നു
ദൂതരെക്കാള്‍ ശ്രേഷ്ഠമായ സ്ഥാനം
ദാനമായി തന്നതിനെ ഓര്‍ത്തു (സ്തോത്ര..)
              3
ഞാനിനി ഭയപ്പെടുവാന്‍ ദാസ്യാത്മാവെയല്ല
പുത്രത്വത്തിന്‍ ആത്മാവിനാലെന്നെ
പുത്രനാക്കിത്തീര്‍ത്ത കൃപയോര്‍ത്തു (സ്തോത്ര..)
              4
പാപത്തിനടിമയായ് ഞാന്‍ വീണിടാതെ എന്നും
പാവനമാം പാതയില്‍ നടത്തി
പാവനാത്മന്‍ കാത്തിടുന്നതോര്‍ത്തു (സ്തോത്ര..)
              5
ഓരോ നാളും ഞങ്ങള്‍ക്കുള്ളതെല്ലാം തന്നു പോറ്റി
ഭാരമെല്ലാം നിന്‍ ചുമലിലേറ്റി
ഭാരമെന്യേ കാത്തിടുന്നതോര്‍ത്തു (സ്തോത്ര..)
              6
എണ്ണമില്ലാതുള്ള നിന്‍റെ വന്‍കൃപകളോര്‍ത്തു
എണ്ണി എണ്ണി നന്ദിയാല്‍ നിറഞ്ഞു
എണ്ണമെന്യേ വന്ദനം തരുന്നേ (സ്തോത്ര..)| 
  ആശ്രയം യേശുവില്‍ എന്നതിനാല്‍
  ഭാഗ്യവാന്‍ ഞാന്‍ ഭാഗ്യവാന്‍ ഞാന്‍
  ആശ്വാസം എന്നില്‍ താന്‍ തന്നതിനാല്‍
  ഭാഗ്യവാന്‍ ഞാന്‍ ഭാഗ്യവാന്‍ ഞാന്‍

1. കൂരിരുള്‍ മൂടും വേളകളില്‍ കര്‍ത്താവിന്‍ പാദം ചേര്‍ന്നിടും ഞാന്‍
  കാരിരുമ്പാണിയിന്‍ പാടുള്ള പാണിയാല്‍
  കരുണ നിറഞ്ഞവന്‍ കാക്കുമെന്നെ, കാക്കുമെന്നെ (ആശ്രയം..)

2. തന്‍ ഉയിര്‍ തന്ന ജീവനാഥന്‍ എന്നഭയം എന്നതിനാല്‍
  ഒന്നിനും തന്നിടം എന്നിയെ വേറെങ്ങും
  ഓടേണ്ട താങ്ങുവാന്‍ താന്‍ മതിയാം, താന്‍ മതിയാം (ആശ്രയം..)

3. ഇത്ര സൌഭാഗ്യം ഇക്ഷിതിയില്‍ ഇല്ല മറ്റെങ്ങും നിശ്ചയമായ്
  തീരാത്ത സന്തോഷം ക്രിസ്തുവിലുണ്ടെന്നാല്‍
  തോരാത്ത കണ്ണീരേ മന്നിലുള്ളൂ, മന്നിലുള്ളൂ (ആശ്രയം..)

4. കാല്‍വരി നാഥന്‍ എന്‍ രക്ഷകന്‍ കല്ലറയ്ക്കുള്ളൊതുങ്ങുകില്ല
  മൃത്യുവെ വെന്നവന്‍ അത്യുന്നതന്‍ വിണ്ണില്‍
  കര്‍ത്താധികര്‍ത്താവായ് വാഴുന്നവന്‍, വാഴുന്നവന്‍ (ആശ്രയം..)| 
1. തുണയെനിക്കേശുവേ കുറവിനിയില്ലതാല്‍
  അനുദിനം തന്‍ നിഴലിന്‍ മറവില്‍ വസിച്ചിടും ഞാന്‍

2. അവനെന്‍റെ സങ്കേതവും അവലംബവും കോട്ടയും
  അവനിയിലാകുലത്തില്‍ അവന്‍ മതി ആശ്രയിപ്പാന്‍ 

3. പകയന്‍റെ കണികളിലും പകരുന്ന വ്യാധിയിലും
  പകലിലും രാവിലും താന്‍ പകര്‍ന്നിടും കൃപ മഴ പോല്‍ 

4. ശരണമവന്‍ തരും താന്‍ ചിറകുകളിന്‍ കീഴില്‍
  പരിചയും പലകയുമാം പരമനിപ്പാരിടത്തില്‍ 

5. വലമിടമായിരങ്ങള്‍ വലിയവര്‍ വീണാലും
  വലയമായ് നിന്നെന്നെ വല്ലഭന്‍ കാത്തിടുമേ 

6. ആകുലവേളകളില്‍ ആപത്തുനാളുകളില്‍
  ആഗതനാമരികില്‍ ആശ്വസിപ്പിച്ചീടുവാന്‍| 
  എന്നെ വീണ്ട സ്നേഹം കുരിശിലെ സ്നേഹം
  നിന്‍റെതെന്നും ഞാന്‍ നിന്‍റെതെന്നും ഞാന്‍

1. പാപിയാമെന്നെ വീണ്ടെടുപ്പാനായ്
  മരക്കുരിശേന്തി അവന്‍
  കാല്‍വരിയില്‍ കയറി
  കുരിശതില്‍ താന്‍ മരിച്ചു (എന്നെ..)

2. പുതുഹൃദയം അവനേകിയതാലെ
  വെറുത്തേന്‍ ജഡത്തിന്‍ സുഖം
  വെറുത്തേന്‍ നയന സുഖം
  വെറുത്തേന്‍ ലോക സുഖം (എന്നെ..)

3. പോയിടാന്‍ നിന്‍കൂടെ നല്‍കീടുന്നെന്നെ ഞാന്‍
  പര്‍വ്വതങ്ങളില്‍ കൂടി
  താഴ്വരകളിലും ഞാന്‍
  വെള്ളങ്ങളിലും കൂടി (എന്നെ..)

4. നടത്തീടുകെന്നെ നാള്‍തോറും പ്രിയനെ
  മരുഭൂമിയില്‍ കൂടി
  പാട്ടുകള്‍ പാടിക്കൊണ്ട്
  നിത്യതയില്‍ വരെയും (എന്നെ..)| 
1. പരമപിതാവിനു സ്തുതി പാടാം
  അവനല്ലോ ജീവനെ നല്‍കിയവന്‍ 
  പാപങ്ങളാകവെ ക്ഷമിച്ചിടുന്നു 
  രോഗങ്ങളഖിലവും നീക്കിടുന്നു 

2. അമ്മയെപ്പോല്‍ നമ്മെ ഓമനിച്ചു 
  അപകടവേളയില്‍ പാലിച്ചവന്‍ 
  ആഹാര പാനീയം ഏകി നമ്മെ 
  നിത്യമാം ജീവനെ നല്‍കിടുന്നു (പരമ..)

3. ഇടയനെപ്പോല്‍ നമ്മെ തേടിവന്നു 
  പാപക്കുഴിയില്‍ നിന്നേറ്റിയവന്‍ 
  സ്വന്തമാക്കി നമ്മെ തീര്‍ത്തിടുവാന്‍ 
  സ്വന്തരക്തം നമുക്കേകിയവന്‍ (പരമ..) 

4. കൂടുകളെ കൂടെ കൂടിളക്കി 
  പറക്കുവാനായ് നമ്മെ ശീലിപ്പിച്ചു 
  ചിറകുകളതിന്മേല്‍ വിരിച്ചുകൊണ്ട് 
  നിലം‍പരിശായി നാം നശിച്ചിടാതെ (പരമ..) 

5. സ്തോത്രം ചെയ്യാം ഹൃദയം‍ഗമായി 
  കുമ്പിടാം അവന്‍ മുന്‍പില്‍ ആദരവായ് 
  ഹല്ലേലൂയ പാടാം മോദമോടെ 
  അവനല്ലോ നമ്മുടെ രക്ഷയിന്‍ പാറ (പരമ..)| 
ദൈവസ്നേഹം വര്‍ണ്ണിച്ചിടാന്‍ വാക്കുകള്‍ പോരാ
നന്ദിചൊല്ലി തീര്‍ക്കുവാന്‍ ഈ ജീവിതം പോരാ
കഷ്ടപ്പാടിന്‍ കാലങ്ങളില്‍ 
രക്ഷിക്കുന്ന സ്നേഹം ഓര്‍ത്താല്‍
എത്ര സ്തുതിച്ചാലും - മതിവരുമോ? (ദൈവ..)

സ്വന്തമായ് ഒന്നുമില്ല - സര്‍വ്വതും നിന്‍ ദാനം
സ്വസ്ഥമായ് ഉറങ്ങീടാന്‍ - സമ്പത്തില്‍ മയങ്ങാതെ
മന്നില്‍ സൌഭാഗ്യം നേടാനായാലും
ആത്മം നഷ്ടമായാല്‍ - ഫലമെവിടെ? (ദൈവ..)

സ്വപ്നങ്ങള്‍ പൊലിഞ്ഞാലും - ദുഃഖത്താല്‍ വലഞ്ഞാലും
മിത്രങ്ങള്‍ അകന്നാലും - ശത്രുക്കള്‍ നിരന്നാ‍ലും
രക്ഷാകവചം നീ മാറാതെന്നാളും
അങ്ങെന്‍ മുന്നേ പോയാല്‍ ഭയമെവിടെ? (ദൈവ..) | 
ദൈവകൃപയില്‍ ഞാന്‍ ആശ്രയിച്ചു
അവന്‍ വഴികളെ ഞാനറിഞ്ഞു
അനുഗമിച്ചീടും അവനുടെ ചുവടുകളെ 
         1
ഇഹലോകമോ തരികില്ലൊരു 
സുഖവും മനഃശാന്തിയതും
എന്‍റെ യേശുവിന്‍റെ തിരുസന്നിധിയില്‍ 
എന്നു ആനന്ദമുണ്ടെനിക്ക് (ദൈവ..)
         2
മനോവേദന പല ശോധന 
മമ ജീവിത പാതയതില്‍ 
മാറാതേറിടുമ്പോള്‍ ആത്മനാഥനവന്‍
മാര്‍വ്വില്‍ ചാരി ഞാനാശ്വസിക്കും (ദൈവ‍..)
         3
എത്ര നല്ലവന്‍ മതിയായവന്‍ 
എന്നെ കരുതുന്ന കര്‍ത്തനവന്‍ 
എന്‍റെ ആവശ്യങ്ങളെല്ലാമറിഞ്ഞിടുന്ന 
ഏറ്റം അടുത്ത സഹായകന്‍ താന്‍ (ദൈവ‍..) 
         4
എന്‍റെ ആയുസ്സിന്‍ ദിനമൊക്കെയും 
തിരുനാമ മഹത്വത്തിനായ് 
ഒരു കൈത്തിരിപോല്‍ കത്തിയെരിഞ്ഞൊരിക്കല്‍ 
തിരുമാര്‍വ്വില്‍ മറഞ്ഞിടും ഞാന്‍ (ദൈവ‍..)| 
എന്നുള്ളമേ സ്തുതിക്ക നീ പരനെ -തന്‍
നന്മകള്‍ക്കായ് സ്തുതിക്കാം സ്തുതിക്കാം
എന്നന്തരംഗമേ അനുദിനവും
നന്ദിയോടെ പാടി പുകഴ്ത്താം

1. സുരലോക സുഖം വെടിഞ്ഞു - നിന്നെ
  തേടി വന്ന ഇടയന്‍ - തന്‍റെ 
  ദേഹമെന്ന തിരശ്ശീല ചീന്തി തവ 
  മോക്ഷ മാര്‍ഗ്ഗം തുറന്നു (എന്നുള്ളമേ..)

2. പാപരോഗത്താല്‍ നീ വലഞ്ഞു - തെല്ലു- 
  മാശയില്ലാതലഞ്ഞു - പാരം 
  കേണിടുമ്പോള്‍ തിരുമേനിയതില്‍ നിന്‍റെ 
  വ്യാധിയെല്ലാം വഹിച്ചു (എന്നുള്ളമേ..)

3. പലശോധനകള്‍ വരുമ്പോള്‍
  ഭാരങ്ങള്‍ പെരുകിടുമ്പോള്‍
  നിന്നെ കാത്തുസൂക്ഷിച്ചൊരു കാന്തനല്ലോ
  നിന്‍റെ ഭാരമെല്ലാം ചുമന്നു (എന്നുള്ളമേ..)

4. ആത്മാവിനാലെ നിറച്ചു
  ആനന്ദമുള്ളില്‍ പകര്‍ന്നു
  പ്രത്യാശ വര്‍ദ്ധിപ്പിച്ചു പാലിച്ചീടും തവ 
  സ്നേഹമതിശയമേ (എന്നുള്ളമേ..)| 
  യേശുവിന്‍റെ നാമമെത്ര ദിവ്യമധുരം
  പാപികള്‍ക്കു മോചനത്തിന്‍ ഉന്നതനാം
  മോദമായ് പാടാം ഒന്നായ് ഇമ്പമായ് പാടാം
  പാരില്‍ നമ്മെത്തേടി വന്ന യേശുവിന്‍ നാമം
                1
രോഗികള്‍ക്കു സൌഖ്യമേകും യേശുവിന്‍ നാമം
ബന്ധിതര്‍ക്കു മോചനം നല്‍കിയ നാമം
ക്ലേശിതര്‍ക്കെന്നും ശാന്തി എകീടും നാമം
ആശ്രിതര്‍ക്കാശ്വാസം എന്നും തന്നിടും നാമം (യേശു..)
                2
സത്യപാത കാട്ടിത്തന്ന യേശുനാഥന്‍
നീതിമാര്‍ഗ്ഗമോതിത്തന്ന യേശുനാഥന്‍
കരം പിടിച്ചിന്നും കര്‍ത്തന്‍ നടത്തിടുന്നെന്നെ
കുഴിയില്‍ വീഴാതെന്നും കാത്തിടുന്നു (യേശു..)
                3
പാപികള്‍ക്കായ് ജീവന്‍ തന്ന യേശുനാഥന്‍
പാപികളെ രക്ഷിച്ചീടും യേശുനാഥന്‍
ആശ്രയിച്ചീടും എന്നും ആശ്വസിച്ചീടും
സ്തുതിച്ചിടും നന്ദിയോടെ തിരുനാമം (യേശു..)| 
1. ഹാ മനോഹരം യാഹേ നിന്‍റെ ആലയം
  എന്തൊരാനന്ദം തവ പ്രാകാരങ്ങളില്‍
  ദൈവമേ എന്നുള്ളം നിറയുന്നേ
  ഹാല്ലേലൂയ്യാ പാടും ഞാന്‍ 

    ദൈവം നല്ലവന്‍ എല്ലാവര്‍ക്കും വല്ലഭന്‍
    തന്‍ മക്കള്‍ക്കെന്നും പരിചയായ് 
    നന്മയൊന്നും മുടക്കുകയില്ല
    നേരായ് നടപ്പവര്‍ക്ക്

2. ഒരു സങ്കേതം നിന്‍റെ യാഗപീഠങ്ങള്‍  
  മീവല്‍ പക്ഷിക്കും ചെറു കുരികിലിനും
  രാവിലെ നിന്‍ നന്മകളെ ഓര്‍ത്തു
  പാടി സ്തുതിച്ചിടും ഞാന്‍ (ദൈവം‍..)

3. ഞങ്ങള്‍ പാര്‍ത്തിടും നിത്യം നിന്‍റെ ആലയേ
  ഞങ്ങള്‍ ശക്തരാം എന്നും നിന്‍റെ ശക്തിയാല്‍
  കണ്ണുനീരും കഴുമരമെല്ലാം
  മാറ്റും അനുഗ്രഹമായ് (ദൈവം‍..)| 
       ദ്രാവിഡസൈന്ധവി - ഏകതാളം
               പല്ലവി
  യേശു രക്ഷിതാവെനിക്കു നല്ല സ്നേഹിതന്‍
              അനുപല്ലവി
    ഏറ്റം വിലയുള്ള മൂറിന്‍ കെട്ടെനിക്കവന്‍
                1
എന്നെ രക്ഷിച്ചിടുവാന്‍ സ്വര്‍ ഭാഗ്യം വെടിഞ്ഞു
മണ്ണില്‍ വന്നു ജീവന്‍ വിട്ട-പ്രാണനാഥനാം (യേശു..)
                2
ഒന്നു കൊണ്ടും കൈവെടിയാതെ - തന്നാത്മാവാല്‍
എന്നും കൂടെ പാര്‍ത്തിടുന്ന - മാ കൃപാലുവാം (യേശു..)
                3
തന്മഹത്വ സന്നിധിയില്‍ - എന്നെ എപ്പോഴും
കണ്മണിപോല്‍ കാത്തിടുന്ന - കാരുണ്യവാനാം (യേശു..)
                4
ഈ ലോകത്തില്‍ കൂടെയുള്ള-യാത്രയിലെന്‍റെ
കാലടികളെ ക്ഷണം പ്ര-തിനടത്തുന്ന (യേശു..)
                5
ശുദ്ധതയില്‍ ഞാന്‍ ദിനവും-വര്‍ദ്ധിപ്പാനെന്‍റെ
ഹൃത്തില്‍ വസിച്ചു സദാ ശക്തിപ്പെടുത്തുന്ന (യേശു..)
                6
എന്‍ പ്രയാസങ്ങള്‍ സക-ലവും സതതം തന്‍
മുമ്പില്‍ കൊണ്ടു ചെല്ലുവതിനു ക്ഷണിക്കുന്ന (യേശു..)
                7
മേദിനിയില്‍ നേരിടുന്ന ഖേദങ്ങള്‍ മൂലം
വേദനപ്പെട്ടീടുമ്പോള്‍ ആമോദം നല്‍കുന്ന (യേശു..)
                8
തന്‍ നിറവില്‍ നിന്നനുദിനം-ക്ഷണം തോറും
എന്നാവശ്യങ്ങള്‍ അഖിലം - തീര്‍ത്തു തരുന്ന (യേശു..)
                9
മൃത്യുവിന്‍ നേരത്തുമെല്ലാ-ശത്രുവില്‍ നിന്നും
കാത്തു നിത്യഭാഗ്യലോകെ-ചേര്‍ത്തു കൊണ്ടീടും (യേശു..)
               10
ഈയരുമ രക്ഷകനൊ-ന്നിച്ചെല്ലാനാളും
ജീവിക്കുന്നതു എനിക്കു ഭൂവില്‍ സ്വര്‍ഗ്ഗമേ (യേശു..)| 
When upon life's billows
1. ലോകെ ശോക സാഗരെ നീ മുങ്ങുമ്പോള്‍
  ആകുല പാത്രവാനായ് നീ തീരുമ്പോള്‍
  കര്‍ത്തന്‍ വര്‍ഷിപ്പിക്കും അനുഗ്രഹങ്ങള്‍
  എത്ര എന്നു ചിന്തിച്ചേറ്റം മോദിക്ക

    എത്ര മോദമുണ്ടിന്നേരത്തില്‍
    ദൈവത്തിന്‍ കരുണയോര്‍ക്കുമ്പോള്‍
    ഉല്ലസിക്ക ഭാരവാഹിയേ
    ഈശന്‍ ഏറ്റം കരുതുന്നു നിനക്കായ്

2. പ്രാപഞ്ചിക ചിന്തയാല്‍ വലയുന്നോ
  ക്രൂശുവഹിപ്പാനേറ്റം പ്രയാസമോ
  സന്ദേഹം വേണ്ടാ നീ കാണും ആശ്വാസം
  ഇന്നേരം രക്ഷകന്‍ പാദം ചേര്‍ന്നീടില്‍ - എത്ര..

3. നശ്വരമാം ധനത്തെ നീ കാണുമ്പോള്‍
  ലേശം വിഷാദം അസൂയയും വേണ്ട
  ശാശ്വതം നിന്‍ സ്വര്‍ഗ്ഗത്തിലെ നിക്ഷേപം
  യേശു വാഗ്ദത്തം ചെയ്തല്ലോ നിനക്കായ് - എത്ര..

4. കല്ലോല തുല്യമാം അല്ലല്‍ വന്നീടില്‍
  തെല്ലും ഭീതി വേണ്ടെല്ലാ മനതാരില്‍
  കര്‍ത്തന്‍ നല്‍കും ആശിസ്സുകള്‍ ഓര്‍ത്തേവം
  സ്വര്‍ഗ്ഗം ചേരും നേരം വരെ മോദിക്ക - എത്ര..| 
   എന്‍ സങ്കടങ്ങള്‍ സകലവും തീര്‍ന്നുപോയി 
   സം‍ഹാരദൂതനെന്നെ കടന്നുപോയി
            1
കുഞ്ഞാടിന്‍റെ വിലയേറിയ നിണത്തില്‍ 
മറഞ്ഞു ഞാന്‍ രക്ഷിക്കപ്പെട്ടാക്ഷണത്തില്‍ (എന്‍ ‍..)
            2
ഫറവോനു ഞാ-നിനി അടിമയല്ല 
പരമസീയോ-നില്‍ ഞാന്‍ അന്യനല്ല (എന്‍ ‍..) 
            3
മാറായെ മധുരമാക്കി തീര്‍ക്കുമവന്‍ 
പാറയെ പിളര്‍ന്നു ദാഹം പോക്കുമവന്‍ (എന്‍ ‍..) 
            4
മരുവിലെന്‍ ദൈവമെനിക്കധിപതിയെ
തരുമവന്‍ പുതുമന്ന അതുമതിയെ (എന്‍ ..)
            5
മനോഹരമായ കനാന്‍ ദേശമേ 
അതെ! എനിക്കഴിയാത്തൊരവകാശമേ (എന്‍ ‍..) 
            6
ആനന്ദമേ - പരമാനന്ദമേ 
കനാന്‍ ജീവിത-മെനിക്കാനന്ദമേ (എന്‍ ‍..)
            7
എന്‍റെ ബലവും - എന്‍റെ സം‍ഗീതവും 
എന്‍ രക്ഷയും യേശു അത്രെ ഹാല്ലേലുയ്യാ (എന്‍ ‍..)| 
സര്‍വ്വസൃഷ്ടികളുമൊന്നായ് പുകഴ്ത്തിടുന്ന
സ്രഷ്ടാവിനെ സ്തുതിക്കും ഞാന്‍
ഈ ക്ഷോണിതലത്തില്‍ ജീവിക്കുന്ന നാളെല്ലാം
ഘോഷിച്ചീടും പൊന്നു നാഥനെ 

   യേശു മാറാത്തവന്‍ യേശു മാറാത്തവന്‍
   യേശു മാറാത്തവന്‍ ഹാ! എത്ര നല്ലവന്‍
   ഇന്നു എന്നും കൂടെയുള്ളവന്‍

2. തന്‍റെ കരുണയെത്രയോ അതിവിശിഷ്ടം
  തന്‍ സ്നേഹം ആശ്ചര്യമെ
  എന്‍ ലംഘനങ്ങളും എന്‍ അകൃത്യങ്ങളുമെല്ലാം 
  അകറ്റിയെ തന്‍റെ സ്നേഹത്താല്‍ (യേശു..)

3. രോഗ ശയ്യയിലെനിക്കു സഹായകനും
  രാക്കാല ഗീതവുമവന്‍
  നല്ല വൈദ്യനും ദിവ്യ ഔഷധവുമെന്‍
  ആത്മസഖിയും അവന്‍ തന്നെ (യേശു..)

4. സീയോനില്‍ വാണിടുവാനായ് വിളിച്ചു തന്‍റെ
  ശ്രേഷ്‌ഠോപദേശവും തന്നു
  ഹാ! എന്തൊരത്ഭുതം ഈ വന്‍കൃപയെ ഓര്‍ക്കുമ്പോള്‍
  നന്ദികൊണ്ടെന്നുള്ളം തുള്ളുന്നെ (യേശു..)| 
  ആനന്ദിച്ചാര്‍ത്തിടും ഞാന്‍ പുതുഗീതങ്ങള്‍ പാടിടും ഞാന്‍
  അരുമ നാഥന്‍ ചെയ്ത വന്‍കൃപകള്‍ക്കായി
  അനുദിനം സ്തുതിച്ചിടും ഞാന്‍

1. കണ്‍മണി പോലെന്നെ കാത്തിടും കര്‍ത്തന്‍ തന്‍
  കരുണകളോര്‍ത്തു ഞാന്‍ പാടീടുമേ
  ആപത്തനര്‍ത്ഥങ്ങളനവധിയില്‍ നിന്നും
  അനുദിനമവനെന്നെ വിടുവിക്കുമെ - ആനന്ദി..

2. ഭാരങ്ങള്‍ ദുഃഖങ്ങള്‍ നീക്കിടും കര്‍ത്തന്‍ തന്‍
  വാത്സല്യമോര്‍ത്തു ഞാന്‍ പാടിടുമേ
  രോഗങ്ങള്‍, പീഡകള്‍ മാറ്റിടും കര്‍ത്തന്‍ തന്‍
  സാന്നിദ്ധ്യമോര്‍ത്തു ഞാന്‍ വാഴ്ത്തീടുമേ - ആനന്ദി..

3. മാലിന്യമേശാതെ പാലിക്കും കര്‍ത്തന്‍ തന്‍
  സ്നേഹത്തെയോര്‍ത്തു ഞാന്‍ പാടീടുമേ
  രാജാധിരാജനാം കര്‍ത്തനെ കാണുവാന്‍
  നാളുകളെണ്ണി ഞാന്‍ പാര്‍ത്തിടുമേ - ആനന്ദി..| 
  'എന്‍ യേശു എന്‍ പ്രിയന്‍' എന്ന രീതി

1. എന്‍ യേശു എന്‍ സ്വന്തമായ് തീര്‍ന്നതിനാല്‍
  എന്‍ പാപമഖിലവും നീങ്ങിപ്പോയി
  തന്‍ സ്നേഹമതുല്യമതായതിനാല്‍
  അനന്തസന്തോഷം അനന്തസന്തോഷം
  അനന്തസന്തോഷമുണ്ടെന്‍ മനസ്സില്‍

2. വന്‍ രോഗിയായ് ക്ഷീണനായ് ഞാനലഞ്ഞു
  എന്‍ ഭാരമഖിലവും താന്‍ ചുമന്നു
  തന്‍ സ്നേഹത്താല്‍ എന്നെ നടത്തുന്നതാല്‍
  അനന്തസന്തോഷം അനന്തസന്തോഷം
  അനന്തസന്തോഷമുണ്ടെന്‍ മനസ്സില്‍

3. താന്‍ തന്നതാം വേല തികച്ചു മുറ്റും
  തന്‍ നന്മകളേറെയനുഭവിച്ചും
  തന്‍ ആത്മാവാലെന്നെ നടത്തുന്നതാല്‍
  അനന്തസന്തോഷം അനന്തസന്തോഷം
  അനന്തസന്തോഷമുണ്ടെന്‍ മനസ്സില്‍

4. അനന്യനാം യേശുവോടെന്നുമെന്നും
  വാഴുന്ന നാളോര്‍ത്തു ഞാന്‍ പാര്‍ത്തിടുന്നു
  എന്‍ താതന്‍റെ രാജ്യത്തെ വാസമോര്‍ത്താല്‍
  അനന്തസന്തോഷം അനന്തസന്തോഷം
  അനന്തസന്തോഷമുണ്ടെന്‍ മനസ്സില്‍| 
1. ലോകത്തിലേകയാശ്രയം എന്‍ യേശു മാത്രം
  ശോകങ്ങളേറി വന്നാലും
  വേണ്ടാ ഈ ലോകയിമ്പം പ്രീയനെ! നീ മതി
  എന്നും വാഴ്ത്തി പാടും ഞാന്‍

2. ഉറ്റവറായിരുന്നവര്‍ ദ്വേഷിച്ചാലും
  മാറ്റമില്ലാത്ത സ്നേഹിതന്‍
  ക്ലേശം നിറഞ്ഞ ലോകയാത്രയില്‍ താങ്ങിടും
  വീണ്‍ ശക്തിയാലെ നിത്യവും - ലോക..

3. തേടിയതല്ല ഞാന്‍ നിന്നെ ക്രൂശിന്‍ സ്നേഹം
  നേടിയ പാപിയാമെന്നെ
  ഓടുന്നു ലാക്കിലേക്കു പാടുകള്‍ ഏറ്റു ഞാന്‍
  മാറുവാനാവതല്ലിനീ - ലോക..

4. മാറായുണ്ടീമരുവതില്‍ - സാരമില്ല
  മാറായിന്‍ നാഥനാമേശു
  മാറാത്ത വാക്കു തന്നോന്‍ മാറുമോ ആയവന്‍
  മാറാ മധുരമാക്കിടും - ലോക..

5. വിശ്വാസക്കപ്പല്‍ താഴുമോ - ഈയുലകില്‍
  ഈശാനമൂലനേറുന്നേ
  ആശ്വാസമേകുവാന്‍ നീ വേഗമായ്‌ വന്നാലും
  വിശ്വാസനായകാ! പ്രിയാ - ലോക..

6. നിന്‍ ശക്തി കാഴ്ച ശബ്ദങ്ങള്‍ ഏറെ വേണം
  വിശ്വാസപ്പോരില്‍ നില്ക്കുവാന്‍
  പത്മോസിലെത്രനാള്‍ ഞാനേകനായ് പാര്‍ക്കണം
  വിശ്വാസ ത്യാഗമില്ലാതെ - ലോക..| 
ക്രിസ്തീയ ജീവിതം സൌഭാഗ്യ ജീവിതം
കര്‍ത്താവിന്‍ കുഞ്ഞുങ്ങള്‍ക്കാനന്ദദായകം 
കഷ്ടങ്ങള്‍ വന്നാലും നഷ്ടങ്ങള്‍ വന്നാലും
ക്രിസ്തേശു നായകന്‍ കൂട്ടാളിയാണേ (ക്രിസ്തീയ..)
            1
ലോകത്തിന്‍ താങ്ങുകള്‍ നീങ്ങിപ്പോയീടുമ്പോള്‍
ലോകക്കാരെല്ലാരും കൈവെടിഞ്ഞീടുമ്പോള്‍ 
സ്വന്ത സഹോദരര്‍ തള്ളിക്കളയുമ്പോള്‍
യോസേഫിന്‍ ദൈവമെന്‍ കൂട്ടാളിയാണെ (ക്രിസ്തീയ..)
            2
അന്ധകാരം ഭൂവില്‍ വ്യാപരിച്ചീടുമ്പോള്‍
രാജാക്കള്‍ നേതാക്കള്‍ ശത്രുക്കളാകുമ്പോള്‍ 
അഗ്നികുണ്ഡത്തിലും സിംഹക്കുഴിയിലും
ദാനിയേലിന്‍ ദൈവമെന്‍ കൂട്ടാളിയാണേ (ക്രിസ്തീയ..)
            3
ഇത്രനല്ലിടയന്‍ ഉത്തമ സ്നേഹിതന്‍
നിത്യനാം രാജനെന്‍ കൂട്ടാളിയാണെ
എന്തിനീ ഭാരങ്ങള്‍ എന്തിനീ വ്യാകുലം
കര്‍ത്താവിന്‍ കുഞ്ഞുങ്ങള്‍ പാട്ടു പാടും (ക്രിസ്തീയ..)
            4
കാഹള ശബ്ദങ്ങള്‍ കേട്ടിടാന്‍ നേരമായ്
കഷ്ടങ്ങള്‍ ഏറ്റ എന്‍ പ്രിയനെ കാണാറായ്
എന്നു നീ വന്നിടും എപ്പോള്‍ നീ വന്നിടും
എത്ര നാള്‍ നോക്കി ഞാന്‍ പാര്‍ക്കണം പ്രിയനെ (ക്രിസ്തീയ..)| 
മല്‍പ്രിയനേ എന്നേശു നായകനെ എപ്പോള്‍ വരും
എന്‍ കണ്ണീര്‍ തുടച്ചീടുവാന്‍ അങ്ങയെ ആശ്ലേഷിപ്പാന്‍ 
എന്നേശുവേ! വാനമേഘേ വേഗം വന്നീടണേ 

1. മദ്ധ്യാകാശേ സ്വര്‍ഗ്ഗീയ ദൂതരുമായ്‌
  വന്നീടുമ്പോള്‍ - എനിക്കായ് മുറിവേറ്റതാം
  ആ പൊന്മുഖം മുത്തുവാന്‍ 
  വെള്ളത്തിന്നായ്‌ കേഴുന്ന വേഴാമ്പല്‍ പോല്‍ വാഞ്ഛിക്കുന്നേ - മല്‍പ്രിയ..

2. വെണ്മവസ്ത്രം ധരിച്ചുയിര്‍ത്ത വിശുദ്ധ
  സംഘമതില്‍ - ചേര്‍ന്നു നിന്‍ സവിധേ വന്നു
  ഹല്ലേലൂയ പാടുവാന്‍ 
  ബുദ്ധിയുള്ള നിര്‍മ്മല കന്യകപോല്‍ ഒരുങ്ങുന്നേ - മല്‍പ്രിയ..

3. സൂര്യചന്ദ്രതാരങ്ങളെ കടന്നു സ്വര്‍ഗ്ഗനാട്ടില്‍
  ആ പളുങ്കു നദീതീരെ
  ജീവ വൃക്ഷത്തിന്‍ തണലില്‍
  എന്‍ സ്വര്‍ഗ്ഗവീട്ടില്‍ എത്തുവാന്‍ കൊതിച്ചീടുന്നേ എന്‍ മണാളാ - മല്‍പ്രിയ..| 
          1
മാനവരെ രക്ഷിച്ചീടുവാനായ്
വാനത്തില്‍ നിന്നിഹത്തില്‍ വന്നു താന്‍
ജീവനേകിയോരേശു
ഭൂവില്‍ തിരികെ വരും

   വേഗമേശു രക്ഷകനാഗമിച്ചീടും
   മേഘമതാം വാഹനെ
          2
തന്‍ ശുദ്ധരെ ആകാശെകൂട്ടുവാന്‍
യേശു വരുന്നു താമസം വിനാ
പാര്‍ത്തലത്തില്‍ നിന്നവന്‍
ചേര്‍ത്തിടും തന്‍ സന്നിധൌ - വേഗ..
          3
നിങ്ങളുടെ അരകള്‍ കെട്ടിയും
ഭംഗിയോടെ ദീപം വിളങ്ങിയും
കര്‍ത്താവിന്‍ വരവിനായ്
കാത്തീടുവിന്‍ സര്‍വ്വദാ - വേഗ..
          4
കുഞ്ഞാട്ടിന്‍റെ കല്യാണം വന്നിതാ
കാന്ത അലംകൃത മനോഹരി
ക്ഷണിക്കപ്പെട്ടോരെല്ലാം
ധന്യരഹോ എന്നുമേ - വേഗ..| 
             1
വിശുദ്ധിയെ തികച്ചു നാം ഒരുങ്ങിനില്‍ക്കാം പ്രിയന്‍
വരവിനു താമസം ഏറെയില്ല - തന്‍റെ
വാഗ്ദത്തങ്ങള്‍ പലതും നിറവേറുന്നേ - ഒരുങ്ങീടാം
             2
യുദ്ധങ്ങള്‍ ക്ഷാമങ്ങള്‍ ഭൂകമ്പം പല
വ്യാധികളാല്‍ ജനം നശിച്ചിടുന്നേ - രാജ്യം
രാജ്യങ്ങളോടെതിര്‍ത്തു തുടങ്ങിയല്ലോ - ഒരുങ്ങീടാം
             3
കൊട്ടാരങ്ങള്‍ തുടങ്ങി കൊട്ടില്‍വരെ ജനം
കണ്ണുനീര്‍ താഴ്വരയിലല്ലയോ - ഒരു
സ്വസ്ഥതയുമില്ല മനുഷ്യര്‍ക്കിഹേ - ഒരുങ്ങീടാം
             4
ആകാശത്തിന്‍ ശക്തി ഇളകുന്നതാല്‍
ഭൂവില്‍ എന്തുഭവിക്കുമെന്നോര്‍ത്തു കൊണ്ട്
ജനം പേടിച്ചു നിര്‍ജ്ജീവരായിടുന്നേ - ഒരുങ്ങീടാം
             5
മേഘാരൂഢനായി വന്നിടുമേ പതിനായിരം
പേരതില്‍ സുന്ദരന്‍ താന്‍ - തന്‍റെ
കോമളരൂപം കണ്ടാനന്ദിപ്പാന്‍ - ഒരുങ്ങീടാം
             6
മാലിന്യപ്പെട്ടിടാതോടീടുക മണവാളന്‍
വരവേറ്റം അടുത്തുപോയി - മണിയറ-
യില്‍ പോയി നാം ആശ്വസിപ്പാന്‍ - ഒരുങ്ങീടാം| 
1. ഉണരുക നീയെന്നാത്മാവേ!
  ചേരുകെന്നേശുവിന്നരികില്‍ നീ
  തുണയവനല്ലാതാരുള്ളീ
  ഏഴകള്‍ നമ്മെ പാലിപ്പാന്‍

2. പുതിയൊരുനാള്‍ നമുക്കണഞ്ഞു വന്നു
  എങ്ങനെ നാമിന്നു ജീവിക്കേണ്ടു?
  പാപത്തിന്‍ തിരകളാലലഞ്ഞിടാതെ
  യേശുവെനോക്കി നാം ജീവിക്കേണം

3. പോയൊരു ദിവസം അതുപോലെ
  ഭൂവിലെ വാസവും നീങ്ങിപ്പോം
  നീയതു ധ്യാനിച്ചീശങ്കല്‍
  ആശ്രയം പുതുക്കണണമീക്ഷണത്തില്‍

4. വീടുമില്ലാരുമില്ലൊന്നുമില്ലീ
  ലോകത്തിലെനിക്കെന്നോര്‍ക്കുക നീ
  വിട്ടകലും നീയൊരുനാളില്‍
  ഉണ്ടെന്നുതോന്നുന്ന സകലത്തെയും

5. സ്നേഹിതര്‍ നമുക്കുണ്ടു സ്വര്‍ഗ്ഗത്തില്‍
  ദൈവത്തിന്‍ ദൂതരും പരിശുദ്ധരും
  സ്നേഹംകൊണ്ടേശുവെ വാഴ്ത്തിപ്പാടു-
  ന്നവിടെ നമുക്കും പാടരുതോ?

6. നിത്യസൗഭാഗ്യങ്ങളനുഭവിപ്പാന്‍
  സ്വര്‍ഗ്ഗത്തില്‍ നമുക്കുള്ള വീടുമതി
  നിത്യജീവാമൃതമോദമണി-
  ഞ്ഞപ്പന്‍റെ മടിയില്‍ വസിക്കരുതോ

7. ക്രിസ്തന്‍റെ കാഹളമൂതും ധ്വനി
  കേള്‍ക്കുമോ ഈ ദിനമാരറിഞ്ഞു
  വിശ്രമവാസത്തിലാകുമോ നാം
  ഏതിനുമൊരുങ്ങുകെന്നാത്മാവേ| 
  Must I go and Empty handed
1. വെറും കയ്യായ് ഞാന്‍ ചെല്ലുമോ? രക്ഷകന്‍ സന്നിധിയില്‍
  ഒറ്റനാളില്‍ സേവപോലും കാഴ്ചവെക്കാതെ മുമ്പില്‍

    വെറും കയ്യായ് ഞാന്‍ ചെല്ലുമോ രക്ഷകന്‍ മുമ്പില്‍ നില്‍പ്പാന്‍?
    ഒരു ദേഹി പോലുമില്ലാതെങ്ങനെ വണങ്ങു ഞാന്‍?

2. രക്ഷകന്‍ വീണ്ടെടുത്തതാല്‍ മൃത്യുവെ ഭയമില്ല
  വെറും കയ്യായ് തന്നെക്കാണ്മാന്‍ ഉണ്ടെനിക്കേറ്റം ഭയം (വെറും..)

3. പാപം ചെയ്തു നാള്‍കഴിച്ചതുദ്ധരിച്ചിടാമെങ്കില്‍[1]
  രക്ഷകന്‍ പാദത്തില്‍ കാഴ്ചവെച്ചുപയോഗിച്ചിടാം (വെറും..)

4. ശുദ്ധരേ! വേഗമുണര്‍ന്നു പകല്‍നേരം യത്നിപ്പിന്‍
  രാത്രി വരും മുമ്പെതന്നെ ആത്മനേട്ടം ചെയ്തീടിന്‍ (വെറും..)

[1]പാപം ചെയ്തു വ്യര്‍ത്ഥമാക്കിയ ദിവസങ്ങള്‍ എനിക്കു തിരിച്ചുകിട്ടുമെങ്കില്‍| 
1. വിശ്രമനാട്ടില്‍ ഞാന്‍ എത്തിടുമ്പോള്‍
  യേശുവിന്‍ മാര്‍വ്വില്‍ ഞാനാനന്ദിക്കും

2. പരമ സുഖങ്ങളിന്നമൃത രസം
  പരമേശന്‍ മാര്‍വ്വില്‍ ഞാന്‍ പാനം ചെയ്യും

3. പരമ പിതാവെന്‍റെ കണ്ണില്‍ നിന്നു
  കരച്ചിലിന്‍ തുള്ളികള്‍ തുടച്ചീടുമേ

4. ശത്രുക്കളാരുമന്നവിടെയില്ല
  കര്‍ത്താവിന്‍ കുഞ്ഞുങ്ങള്‍ മാത്രമതില്‍

5. കുഞ്ഞാട്ടിന്‍ കാന്തയാം സത്യ സഭ
  സൌന്ദര്യ പൂര്‍ണ്ണയായ് വാഴുന്നതില്‍

6. വര്‍ണ്ണിപ്പാനാരുമില്ലപ്പുരിയെ
  ആരുമില്ലിന്നിണ ചൊല്ലീടുവാന്‍

7. കെരുബിസെറാഫികള്‍ പാടുന്നതില്‍
  മൂപ്പന്മാര്‍ കുമ്പിട്ടു വാഴ്ത്തുന്നതില്‍

8. പരിശുദ്ധാത്മാവിന്‍റെ പളുങ്കുനദി
  സമൃദ്ധിയായൊഴുകുന്ന ദേശമതു

9. ജീവന്‍റെ വൃക്ഷമുണ്ടാറ്റരികില്‍
  മാസം തോറും കിട്ടും പുതിയ ഫലം

10. നവരത്ന നിര്‍മ്മിത പട്ടണത്തില്‍[1]
  ശോഭിത സൂര്യനായ് യേശു തന്നെ

11. പരമസുഖം തരുന്നുറവകളില്‍
  പരനോടുകൂടെ ഞാന്‍ വാഴും നിത്യം

[1] വെളിപ്പാട് 21:23 നോക്കുക| 
സ്വര്‍ഗ്ഗനാട്ടിലെന്‍ പ്രിയന്‍ തീര്‍ത്തിടും
സ്വന്തവീട്ടില്‍ ചേര്‍ന്നിടുവാന്‍
മമ നാഥനെ ഒന്നു കാണുവാന്‍
ദിനം കാത്തു പാര്‍ത്തിടുന്നു
          1
മരുഭൂമിയില്‍ തളരാതെ ഞാന്‍
മരുവുന്നു നിന്‍ കൃപയാല്‍
ഒരുനാളും നീ പിരിയാതെന്നെ
കരുതുന്നു കണ്‍മണിപോല്‍ (സ്വര്‍ഗ്ഗ..)
          2
നല്ലനാഥനെ നിനക്കായി ഞാന്‍
വേലചെയ്യുമന്ത്യം വരെ
അല്ലല്‍ തീര്‍ന്നു നിന്‍ സവിധേ വരാ-
തില്ല പാരില്‍ വിശ്രമവും (സ്വര്‍ഗ്ഗ..)
          3
കര്‍ത്തൃകാഹളം വാനില്‍ കേള്‍ക്കുവാന്‍
കാംക്ഷിച്ചീടുന്നേ പ്രിയനേ
ആശയേറുന്നേ നിന്നെ കാണുവാന്‍
ആമേന്‍ യേശുവേ വരണേ (സ്വര്‍ഗ്ഗ..)| 
    'എന്‍ ദൈവമേ ഇതാ'
       എന്ന രീതി
1. എന്‍ യേശു നായകാ നിന്‍ സവിധേ
  വന്നു ഞാനഭയം തന്നരുള്‍ക
  മഹോന്നതാസനാ നിന്‍ സന്നിധാനത്തില്‍
  നിന്‍ സന്നിധാനത്തില്‍ ഞാന്‍ ചേരട്ടെ

2. ലോകസുഖങ്ങളാല്‍ ഞാനലഞ്ഞു
  സ്നേഹകരങ്ങളാല്‍ നീയണച്ചു
  പാപങ്ങള്‍ നീങ്ങിപ്പോയി - ഭീതികള്‍ തീര്‍ന്നുപോയി
  നിന്‍ സന്നിധാനത്തില്‍ ഞാന്‍ ചേരട്ടെ

3. ദൂതന്മാര്‍ ഗാനങ്ങള്‍ പാടിടുന്നു
  കാഹള നാദങ്ങള്‍ കേട്ടിടുന്നു
  ആ സ്വര്‍ഗ്ഗഗാനങ്ങള്‍ ഞാനേറ്റു പാടുവാന്‍
  നിന്‍ സന്നിധാനത്തില്‍ ഞാന്‍ ചേരട്ടെ

4. ആത്മാവാലെന്നെ നീ ആരാഞ്ഞതാല്‍
  ആശയായ് വന്നു ഞാന്‍ നിന്‍ സവിധേ
  നിന്നോടു കൂടി ഞാന്‍ എന്നെന്നും വാണിടാന്‍
  നിന്‍ സന്നിധാനത്തില്‍ ഞാന്‍ ചേരട്ടെ| 
1. യേശുവിനെ കാണേണം 
  എനിക്കേശുവിനെ കാണേണം
  തീവ്രമായ് ആശിപ്പൂ ഞാന്‍ 
  എനിക്കേശുവിനെ കാണേണം
    സ്നേഹപിതാവേ കണ്ണുകള്‍ തുറന്നു തരണേ
    പരിശുദ്ധാത്മാവേ, കണ്ണുകള്‍ തുറന്നു തരണേ
    എനിക്കേശുവിനെ കാണേണം
    എനിക്കേശുവിനെ കാണേണം

2. യേശുവിനെ കേള്‍ക്കേണം 
  എനിക്കേശുവിനെ കേള്‍ക്കേണം
  തീവ്രമായ് ആശിപ്പൂ ഞാന്‍ 
  എനിക്കേശുവിനെ കേള്‍ക്കേണം
    സ്നേഹപിതാവേ കാതുകള്‍ തുറന്നു തരണേ
    പരിശുദ്ധാത്മാവേ, കാതുകള്‍ തുറന്നു തരണേ
    എനിക്കേശുവിനെ കേള്‍ക്കേണം
    എനിക്കേശുവിനെ കേള്‍ക്കേണം

3. യേശുവിനെ ആസ്വദിക്കേണം 
  എനിക്കേശുവിനെ ആസ്വദിക്കേണം 
  തീവ്രമായ് ആശിപ്പൂ ഞാന്‍ 
  എനിക്കേശുവിനെ ആസ്വദിക്കേണം 
    സ്നേഹപിതാവേ ഹൃത്തടം തുറന്നു തരണേ
    പരിശുദ്ധാത്മാവേ, ഹൃത്തടം തുറന്നു തരണേ
    എനിക്കേശുവിനെ ആസ്വദിക്കേണം
    എനിക്കേശുവിനെ ആസ്വദിക്കേണം| 
             1
യേശുവോടു ചേര്‍ന്നിരിപ്പതെത്രമോദമേ
യേശുവിനായ് ജീവിക്കുന്നതെത്ര ഭാഗ്യമേ
ആശതന്നോടെന്നുമെന്നില്‍ വര്‍ദ്ധിച്ചീടുന്നേ (2)
ആശു തന്‍റെ കൂടെ വാഴാന്‍ കാംക്ഷിച്ചീടുന്നേ (2) (യേശു..)
             2
പോക്കിയെന്‍റെ പാപമെല്ലാം തന്‍റെയാഗത്താല്‍
നീക്കിയെന്‍റെ ശാപമെല്ലാം താന്‍ വഹിച്ചതാല്‍
ഓര്‍ക്കുന്തോറും സ്നേഹമെന്നില്‍ വര്‍ദ്ധിച്ചീടുന്നേ
പാര്‍ക്കുന്നേ തന്‍ കൂടെ വാഴാന്‍ എന്നു സാദ്ധ്യമോ (യേശു..)
             3
ശ്രേഷ്ഠമേറും നാട്ടിലെന്‍റെ വാസമാക്കുവാന്‍
ശോഭയേറും വീടെനിക്കൊരുക്കിടുന്നവന്‍
കൈകളാല്‍ തീര്‍ക്കാത്ത നിത്യ പാര്‍പ്പിടം തന്നില്‍
വാണിടുന്ന നാളിന്നായ് ഞാന്‍ നോക്കിപ്പാര്‍ക്കുന്നേ (യേശു..)
             4
എന്നു തീരുമെന്‍റെ കഷ്ടം ഇങ്ങീമന്നിലെ
അന്നുമാറുമെന്‍റെ ദുഃഖം നിശ്ചയം തന്നെ
അന്നു തന്‍റെ ശുദ്ധരൊത്തു പാടി ആര്‍ക്കുമേ
എന്നെനിക്കു സാദ്ധ്യമോ മഹല്‍ സമ്മേളനം (യേശു..)
             5
നല്ലവനെ വല്ലഭനെ പൊന്നു കാന്തനെ
അല്ലല്‍ തീര്‍ക്കാനെന്നു വന്നു ചേര്‍ത്തീടുമെന്നെ
തുല്യമില്ലാമോദത്തോടു വീണകളേന്തി
ഹല്ലേലുയ്യാ ഗാനം പാടി വാണീടുവാനായ് (യേശു..)| 
1. സര്‍വ്വശക്തന്‍ യഹോവാ താന്‍ പരിശുദ്ധന്‍ പരിശുദ്ധന്‍
  സാധുക്കള്‍ക്കു സഹായകനും ആദ്യന്തനും നീയല്ലയോ?

2. രോഗികള്‍ക്കു വൈദ്യനും നീ രോഗം നീക്കും മരുന്നും നീ
  ആശ്വാസത്തെ നല്‍കീടേണം രോഗിയാമീ സാധുവിനും

3. നിന്‍ മുഖം മറച്ചീടില്‍ നന്മ പിന്നെ ആരു നല്‍കും?
  തിന്മയെല്ലാം തീര്‍ത്തിടേണം കാരുണ്യങ്ങള്‍ ശോഭിപ്പാനായ്

4. സര്‍വ്വശക്തന്‍ യഹോവായെ കോപിക്കല്ലെ സാധുക്കളില്‍
  ദൈവമേ നീ തുണയ്ക്കണം ആത്മസൗഖ്യം കണ്ടെത്തുവാന്‍

5. ശത്രുത്വങ്ങള്‍ പെരുകുന്നേ സത്യാത്മാവേ തുണയ്ക്കേണം
  ദൈവപുത്രാ കൃപ താ നീ സത്യാത്മാവില്‍ മോദിച്ചീടാന്‍ (സര്‍വ്വ..)| 
1. യേശുക്രിസ്തുയിര്‍ത്തു ജീവിക്കുന്നു
  പരലോകത്തില്‍ ജീവിക്കുന്നു
  ഇഹലോകത്തില്‍ ഞാനിനി വേഗം വരും
  രാജരാജനായ്‌ വാണിടുവാന്‍

    ഹാ! ഹല്ലേലുയ്യാ ജയം ഹല്ലേലുയ്യാ
    യേശു കര്‍ത്താവു ജീവിക്കുന്നു - യേശു..

2. കൊല്ലുന്ന മരണത്തിന്‍ ഘോരതര
  വിഷപ്പല്ലു തകര്‍ന്നതാകയാല്‍ - ഇനി 
  തെല്ലും ഭയമെന്യേ മൃത്യുവിനെ നമ്മള്‍ 
  വെല്ലുവിളിക്കുകയായാം - ഹാ! ഹല്ലേലുയ്യാ.. യേശു..

3. എന്നേശു ജീവിക്കുന്നായതിനാല്‍
  ഞാനുമെന്നേയ്ക്കും ജീവിക്കയാം - ഇനി 
  തന്നെ പിരിഞ്ഞൊരു ജീവിതമില്ലെനി-
  ക്കെല്ലാമെന്നേശുവത്രെ - ഹാ! ഹല്ലേലുയ്യാ.. യേശു..

4. മന്നിലല്ലെന്‍ നിത്യവാസമെന്നേശുവിന്‍
  മുന്നില്‍ മഹത്വത്തിലാം - ഇനി 
  വിണ്ണില്‍ ആ വീട്ടില്‍ ചെന്നെത്തുന്ന നാളു-
  കളെണ്ണി ഞാന്‍ പാര്‍ത്തിടുന്നു - ഹാ! ഹല്ലേലുയ്യാ.. യേശു..| 
           കേദാരം - ആദിതാളം
                പല്ലവി
   യൂദര്‍ രാജസിംഹം ഉയിര്‍ത്താനിന്നു
   ഉയിര്‍ത്താനിന്നു നരകം ജയിച്ചാനിന്നു - യൂദര്‍
               ചരണങ്ങള്‍
1. സാത്താന്‍ സേനയുമായ് ഓടിടവേ 
  ഓടിടവേ ഉരുകി വാടിടവേ - യൂദര്‍

2. വാനസേന എല്ലാം സ്തുതിച്ചീടവേ
  സ്തുതിച്ചീടവേ പരനെ സ്തുതിച്ചീടവേ - യൂദര്‍

3. മരണത്തിന്‍ ബന്ധനങ്ങള്‍ അഴിഞ്ഞുപോയി
  അഴിഞ്ഞുപോയി ക്ഷണത്തില്‍ മുറിഞ്ഞുപോയി - യൂദര്‍

4. ഉയിര്‍ത്താനെന്ന ധ്വനി എങ്ങും കേള്‍ക്കുന്നു
  എങ്ങും കേള്‍ക്കുന്നു ഭയം എന്നും നീക്കുന്നു - യൂദര്‍

5. സ്ത്രീകള്‍ ദൂതരെക്കണ്ടാനന്ദിച്ചു
  ആനന്ദിച്ചു പരനെ അവന്‍ സ്തുതിച്ചു - യൂദര്‍

6. ഉയിര്‍ത്ത ക്രിസ്തു ഇനി മരിക്കയില്ല
  മരിക്കയില്ല ഇനി മരിക്കയില്ല - യൂദര്‍

7. ക്രിസ്തോരെ അവനെ സേവിക്കുവിന്‍
  സേവിക്കുവിന്‍ പരനെ അന്ത്യത്തോളവും - യൂദര്‍| 
   എന്‍ പടകില്‍ യേശുവുണ്ടേ
   എന്‍റെ നിത്യനായകന്‍ താന്‍
   അലറുന്ന കാറ്റില്‍ അലയാതെ പോവാന്‍
   എന്‍ പടകില്‍ യേശുവുണ്ടേ

1. ലോകയാത്രയില്‍ വീഴാതെ ഓടുവാന്‍
  യേശുവില്‍ ഞാനെന്നുമെന്നും ചാരുവാന്‍
  എന്‍ പടകില്‍ നാഥനുണ്ടേ
  ഈ വന്‍തിരയെ ജയിച്ചീടുവാന്‍ (എന്‍ പടകില്‍..)

2. അന്ധകാര ശക്തിയെ ജയിച്ചീടാന്‍
  യേശുവില്‍ വസിച്ചു ഞാന്‍ പ്രകാശിപ്പാന്‍
  എന്‍ പടകില്‍ കര്‍ത്തനുണ്ടേ
  ഈ വന്‍ചുഴിയെ ജയിച്ചീടുവാന്‍ (എന്‍ പടകില്‍..)| 
 ആനന്ദഭൈരവി - ആദിതാളം
        പല്ലവി
 ബാലരാം അടിയങ്ങളില്‍ മനു-
 വേലനേ കനിയേണമേ
 അനുകൂലനേ അലിയേണമേ
       ചരണങ്ങള്‍
1. ശീലദോഷമകന്നു ഞങ്ങള്‍ സു-
  ശീലരായ് മരുവീടുവാന്‍
  ചേലോടെ അടിയങ്ങള്‍ നിന്നുടെ
  ആലയങ്ങളുമാകുവാന്‍

2. ചെറിയ ബാലരെ അരികില്‍
  വിടുവിനെന്നരുളിയോരഖിലേശനേ
  അരികിലടിയരങ്ങണഞ്ഞുവരുവതി-
  ന്നരുളണം കൃപ നാഥനേ

3. അടിയരുടെ ചെറുപഠനശാലയില്‍
  വടിവോടെഴുന്നരുളീടണം
  പഠനമടിയരിനകതലങ്ങളില്‍
  പതിവതിന്നരുളീടെണം

4. ആശീര്‍വ്വാദമുണ്ടാകണം അടി-
  യാരുടെ ഗുരുഭൂതരില്‍
  ദാസരാമവര്‍ക്കധിക നന്മകള്‍
  യേശുവേ അരുളീടേണം

5. കരുണയോടു പുതുഹൃദയമടിയരില്‍
  അരുള്‍ക കരുണയിനാഴിയേ
  മരണം വരെയും നിന്‍കൃപയില്‍ അമരുവാന്‍
  അരുള്‍ക പരമാത്മാവിനെ (ബാലരാം..)| 
1. ബാലപ്രിയ യേശുവേ
  ബാലരായ ഞങ്ങളെ
  പ്രീതിയോടെ കേള്‍ക്കുക 
  രാത്രിയില്‍ നീ കാക്കുക

2. സൂര്യശോഭ മങ്ങിപ്പോയ്
  പേടിയുള്ള രാത്രിയായ്
  കൂടെ നീ ഇരിക്കുകില്‍
  പേടിയില്ല രാത്രിയില്‍

3. ചെയ്തുപോയ പാപത്തെ
  നീ പൊറുത്തു നീക്കുക
  ഞങ്ങളുടെ ദുശ്ശീലത്തെ
  കേവലം മാറ്റേണമേ

4. സൌഖ്യമായുറങ്ങുവാന്‍
  രാവിലെ ഉണരുവാന്‍
  നീ കൃപ തരേണമേ
  സ്നേഹമുള്ള യേശുവേ

5. ഇന്നു തന്ന നന്മയെ
  ഞങ്ങളോര്‍ത്തു പാടുമേ
  അപ്പോഴും തരേണമേ
  നിന്‍ നല്ല കൃപയെ| 
    ചെറിയ കൂട്ടമേ നിങ്ങള്‍ ഭയപ്പെടരുതിനി
    പരമ രാജ്യം തരുവതിനു താതനിഷ്ടമാം

1. ഉറപ്പും ധൈര്യവും നല്ല സ്ഥിരവും ഉള്ളോരായ്
  ഒരുങ്ങി നില്പിന്‍ തിരുവചനം അനുസരിക്കുവാന്‍ (ചെറിയ..)

2. വരുമനവധി കഷ്ടം നമുക്കു ധരണിയില്‍ 
  കുരിശെടുത്തു പരനെ നിത്യം അനുഗമിക്ക നാം (ചെറിയ..)

3. യേശു ക്രിസ്തുവില്‍ ഭക്തിയോടു ജീവിപ്പാന്‍
  ആശിച്ചിടുന്നവര്‍ക്കു പീഡയുണ്ടു നിര്‍ണ്ണയം (ചെറിയ..)

4. പ്രതിഫലത്തിന്മേല്‍ നോട്ടം വച്ചു സഹിക്കേണം
  വിധി ദിനത്തില്‍ നമുക്കു നല്ല ധൈര്യമുണ്ടാകും (ചെറിയ..)

5. ദാനിയേലിന്നായ്‌ സിംഹവായടച്ചവന്‍
  വാനില്‍ ജീവിക്കുന്നു നമ്മെ കാവല്‍ ചെയ്യുവാന്‍ (ചെറിയ..)

6. മരണത്തോളം തന്‍ ദിവ്യചരണമില്ലയോ
  ശരണമായി നമുക്കു മേലില്‍ അരുതുചഞ്ചലം (ചെറിയ..)| 
1. അടവിതരുക്കളിന്നിടയില്‍ 
  ഒരുനാരകം എന്നവണ്ണം (2)
  വിശുദ്ധരിന്‍ നടുവില്‍കാണുന്നേ 
  അതിശ്രേഷ്‌ഠനാം യേശുവിനെ (2)

    വാഴ്‌ത്തുമേ എന്‍റെ പ്രിയനെ 
    ജീവകാലമെല്ലാം 
    ഈമരുയാത്രയില്‍ 
    നന്ദിയോടെഞാന്‍ പാടിടുമേ (2)

2. പനിനീര്‍പുഷ്പം ശാരോനിലവന്‍ 
  താമരയുമേ താഴ്‌വരയില്‍ 
  വിശുദ്ധരില്‍ അതിവിശുദ്ധനവന്‍ 
  മാ സൗന്ദര്യ സമ്പൂര്‍ണ്ണനേ (വാഴ്‌ത്തുമേ..)

3. പകര്‍ന്ന തൈലം പോല്‍നിന്‍നാമം
  പാരില്‍ സൗരഭ്യം വീശുന്നതാല്‍ 
  പഴി, ദുഷി, നിന്ദ, ഞെരുക്കങ്ങളില്‍ 
  എന്നെ സുഗന്ധമായ് മാറ്റിടണേ (വാഴ്‌ത്തുമേ..)

4. മനഃക്ലേശതരം‍ഗങ്ങളാല്‍, ദുഃഖ
  സാഗരത്തില്‍ മുങ്ങുമ്പോള്‍ 
  തിരുക്കരം നീട്ടിയെടുത്തണച്ചു
  ഭയപ്പെടേണ്ടായെന്നുരച്ചവനേ (വാഴ്‌ത്തുമേ..)

5. തിരുഹിതമിഹെ തികച്ചിടുവാന്‍ 
  ഇതാ ഞാനിപ്പോള്‍ വന്നിടുന്നേ  
  എന്‍റെ വേലയെ തികച്ചുകൊണ്ട് 
  തിരുമുമ്പില്‍ ഞാന്‍ നിന്നിടുമേ (വാഴ്‌ത്തുമേ..)| 
   പരിശുദ്ധാത്മാവേ ശക്തി പകര്‍ന്നിടണേ 
   അവിടുത്തെ ബലം ഞങ്ങള്‍ക്കാവശ്യമെന്ന് 
   കര്‍ത്താവേ നീ അറിയുന്നു 

1. ആദ്യനൂറ്റാണ്ടിലെ അനുഭവം പോല്‍ 
  അതിശയം ലോകത്തില്‍ നടന്നിടുവാന്‍ 
  ആദിയിലെന്നപോലാത്മാവേ 
  അമിതബലംതരണേ (പരിശുദ്ധാത്മാവേ..)

2. ലോകത്തിന്‍ മോഹം വിട്ടോടുവാന്‍ 
  സാത്താന്യശക്തിയെ ജയിച്ചിടുവാന്‍ 
  ധീരതയോടു നിന്‍ വേല ചെയ്‌വാന്‍ 
  അഭിഷേകം ചെയ്‌തിടണേ (പരിശുദ്ധാത്മാവേ..)

3. കൃപകളും വരങ്ങളും ജ്വലിച്ചീടുവാന്‍ 
  ഞങ്ങള്‍ വചനത്തില്‍ വേരൂന്നി വളര്‍ന്നിടുവാന്‍ 
  പിന്മഴയെ വീണ്ടും അയയ്‌ക്കേണമേ 
  നിന്‍ജനം ഉണര്‍ന്നീടുവാന്‍ (പരിശുദ്ധാത്മാവേ..)| 
ഉണര്‍വ്വിന്‍ വരം ലഭിപ്പാന്‍ 
ഞങ്ങള്‍ വരുന്നൂ തിരുസവിധേ 
നാഥാ - നിന്‍റെ വന്‍ കൃപകള്‍ 
ഞങ്ങള്‍ക്കരുളൂ അനുഗ്രഹിക്കൂ 

1. ദേശമെല്ലാം ഉണര്‍ന്നീടുവാന്‍ 
  യേശുവിനെ ഉയര്‍ത്തീടുവാന്‍ 
  ആശിഷമാരി അയയ്‌ക്കേണമേ 
  ഈ ശിഷ്യരാം നിന്‍ ദാസരിന്മേല്‍ (ഉണര്‍വ്വിന്‍..‍) 

2. തിരുവചനം ഘോഷിക്കുവാന്‍ 
  തിരുനന്മകള്‍ സാക്ഷിക്കുവാന്‍ 
  ഉണര്‍വ്വിന്‍ ശക്തി അയയ്‌ക്കേണമേ 
  ഈ ശിഷ്യരാം നിന്‍ ദാസരിന്മേല്‍ (ഉണര്‍വ്വിന്‍..‍) 

3. തിരുനാമം പാടിടുവാന്‍ 
  തിരുവചനം ധ്യാനിക്കുവാന്‍ 
  ശാശ്വത ശാന്തി അയയ്‌ക്കേണമേ 
  ഈ ശിഷ്യരാം നിന്‍ ദാസരിന്മേല്‍ (ഉണര്‍വ്വിന്‍..‍) | 
  നീതിമാന്‍റെ പ്രാര്‍ത്ഥനകള്‍ ദൈവം കേള്‍ക്കുന്നു
  പനപോലെ അവന്‍ തഴച്ചു വളര്‍ന്നുവന്നിടും (2)

1. എന്‍റെ നാമത്തില്‍ യാചിച്ചീടിന്‍ നിങ്ങള്‍-
  ക്കുത്തരം അരുളും ഞാന്‍
  അറിഞ്ഞിടാത്തതാം അത്ഭുതകാര്യങ്ങള്‍
  വെളിപ്പെടുത്തിടും ഞാന്‍ (നീതിമാന്‍റെ..)

2. ഇതുവരെ നിങ്ങള്‍ കര്‍ത്തന്‍ തന്‍ നാമത്തില്‍
  ഒന്നുമേ യാചിച്ചില്ലാ
  നിറഞ്ഞു കവിയും സന്തോഷം യാചിപ്പിന്‍
  അനുഭവിച്ചുകൊള്‍വിന്‍ (നീതിമാന്‍റെ..)

3. കര്‍ത്താവിനു വേണ്ടി കാത്തിരിക്കുന്നവര്‍
  പുതുശക്തി പ്രാപിക്കും
  കഴുകന്മാരെപ്പോല്‍ ചിറകടിച്ചവര്‍
  പറന്നുപോയിടും (നീതിമാന്‍റെ..)

4. യാചിക്കുന്നതിലും നിനയ്ക്കുന്നതിലും
  എത്രയോ അധികമായ്‌
  ഉള്ളത്തില്‍ പ്രിയമായ് ചെയ്യും രക്ഷകന്
  സ്തോത്രം നിത്യമായ് (നിത്യമാന്‍റെ..)

5. കൈവിടുകില്ല ഞാന്‍, മാറിപ്പോകില്ല ഞാന്‍
  നിന്നെ വിട്ടൊരുനാളും
  നിങ്ങളതിനാലെ ധൈര്യത്തോടുകൂടെ
  കര്‍ത്തനിലാശ്രയിപ്പിന്‍ (നീതിമാന്‍റെ..)| 
ക്രിസ്തുവിന്‍ സേന വീരരേ, 
ഉയര്‍ത്തീടുവിന്‍ കൊടിയെ (2)
ധീരമായ്‌ പോരാടിടാം, കര്‍ത്തന്‍ വേലചെയ്തിടാം
ജയ ഗീതം പാടിഘോഷിക്കാം (2)

    പോക നാം പോക നാം 
    ക്രിസ്തുവിന്‍റെ പിന്‍പേ പോകനാം (2)

2. സത്യപാത കാട്ടിത്തന്നിടും 
  നീതിമാര്‍ഗ്ഗമോതിത്തന്നിടും (2)
  ക്രൂശിന്‍റെ സാക്ഷിയായ്‌ ധീരപടയാളിയായ്‌
  ക്രിസ്തുവിനായ്‌ യുദ്ധം ചെയ്തിടാം (2) 

3. കണ്ണുനീര്‍ തുടച്ചുനീക്കിടും 
  ആശ്രിതര്‍ക്കാലംബമേകിടും (2)
  ജീവനെ വെടിഞ്ഞു ലോകയിമ്പം വെറുത്തു
  ക്രിസ്തുവിനായ്‌ പോര്‍ ചെയ്തിടാം (2)| 
                പല്ലവി
   എന്‍ മനമേ, സര്‍വ്വ അന്തരംഗമേ - നിന്‍റെ
   കര്‍ത്താവിനെ വാഴ്ത്തിടുക - നിന്നെ
   ഇന്നയോളം സ്നേഹിച്ചാദരിച്ച - നിന്‍റെ
   കര്‍ത്താവിനെ വാഴ്ത്തിടുക
               ചരണങ്ങള്‍
1. സ്വര്‍ലോക ദൂതരും ഭൂലോക നരരും
  പുകഴ്ത്തി സ്തുതിക്കാന്‍ യോഗ്യനായ (കര്‍ത്താ..)

2. തലമുറകളായി നിത്യം വഹിച്ചുനടത്തും
  ആദിയന്തമില്ലാത്ത അത്ഭുതനായ (കര്‍ത്താ..)

3. ദിനന്തോറും ലോകത്തില്‍ നീ ചെയ്യും പലവിധ
  കുറ്റങ്ങള്‍ ക്ഷമിക്കും ഉന്നതനായ (കര്‍ത്താ..)

4. ബാധ, വ്യാധി, കഷ്ടം എല്ലാം അകറ്റി
  ആനന്ദം കനിവായി തരുന്ന നല്ല (കര്‍ത്താ..)

5. കരുതലോടലിവായി നിന്നെ സ്വന്തമാക്കി
  കൃപയാലെ മഹത്വ കിരീടം നല്‍കും (കര്‍ത്താ..)

6. സ്തുതി നിറഞ്ഞുയരും സ്തോത്രം കരേറ്റാം
  ഹൃദയമേ, ഉള്ളമേ, എന്മനമേ (കര്‍ത്താ..)| 
1. ആത്മസന്തോഷം കൊണ്ടാനന്ദിപ്പാന്‍ 
  ആത്മമാരികൊണ്ടു നിറയ്ക്കേണമേ - ഇന്നു

2. ദൈവത്തിന്‍റെ തേജസ്സിന്നു ഇവിടെ 
  പ്രകാശിക്കേണം വെളിച്ചമായി

3. പാപത്തിന്‍റെ എല്ലാ അന്ധകാരവും
  എല്ലാ ഉള്ളത്തില്‍ നിന്നും നീങ്ങിപ്പോകട്ടെ

4. സ്വര്‍ഗ്ഗസന്തോഷം കൊണ്ടാനന്ദിപ്പാന്‍ 
  ആത്മശക്തിയാലിന്നു നടത്തേണമേ 

5. കല്ലുപോലുള്ള എല്ലാ ഉള്ളങ്ങളേയും
  ഇന്നുമെഴുകുപോല്‍ ഉരുക്കേണമേ

6. ആത്മനിലങ്ങളെ ഒരുക്കീടുവിന്‍
  സ്വര്‍ഗ്ഗസീയോനിലെ വിത്തുവിതപ്പാന്‍ 

7. നല്ലവണ്ണമതു ഫലം കൊടുപ്പാന്‍ 
  ആത്മ തുള്ളികൊണ്ടു നനയ്ക്കേണമേ

8. വെളിച്ചങ്ങള്‍ വീശുന്നു അന്ധകാരം മാറുന്നു 
  ദൈവത്തിന്‍റെ ആത്മാവുള്ളിലാകുമ്പോള്‍

9. മായയായലോകത്തില്‍ ഞാന്‍ ചേര്‍ന്നു നില്‍ക്കാതെ 
  എന്‍ രക്ഷകനാം യേശുവില്‍ ഞാന്‍ ആശ്രയിച്ചീടും (ആത്മ..)| 
ഇത്രത്തോളം യഹോവ സഹായിച്ചു
ഇത്രത്തോളം ദൈവം എന്നെ നടത്തി (2)
ഒന്നുമില്ലായ്മയില്‍ നിന്നെന്നെ ഉയര്‍ത്തി
ഇത്രത്തോളം യഹോവ സഹായിച്ചു (2)

1. ഹാഗറിനെപ്പോലെ ഞാന്‍ കരഞ്ഞപ്പോള്‍
  യാക്കോബിനെപ്പോലെ ഞാന്‍ അലഞ്ഞപ്പോള്‍ (2)
  മരുഭൂമിയിലെനിക്കു ജീവജലം തന്നെന്നെ
  ഇത്രത്തോളം യഹോവ സഹായിച്ചു (2) (ഇത്രത്തോളം..)

2. ഏകനായ്‌ നിന്ദ്യനായ്‌ പരേദശിയായ്
  നാടും വീടും വിട്ടു ഞാനലഞ്ഞപ്പോള്‍ (2)
  സ്വന്തനാട്ടില്‍ ചേര്‍ത്തുകൊള്ളാമെന്നുരച്ച നാഥനെന്നെ
  ഇത്രത്തോളം യഹോവ സഹായിച്ചു (2) (ഇത്രത്തോളം..)

3. കണ്ണുനീരും ദുഃഖവും നിരാശയും
  പൂര്‍ണ്ണമായ് മാറിടും ദിനം വരും (2)
  അന്നു പാടും ദൂതര്‍ മദ്ധ്യേ ആര്‍ത്തുപാടും ശുദ്ധരും
  ഇത്രത്തോളം യഹോവ സഹായിച്ചു (2) (ഇത്രത്തോളം..)| 
എന്‍ ദൈവമേ നിന്നെ കണ്ടോരു നാള്‍ മുതല്‍
എന്നുള്ളം ആനന്ദ സമ്പൂര്‍ണ്ണമേ
നിന്നെപ്പിരിഞ്ഞൊരു നാളും വാണീടുവാന്‍
മന്നില്‍ തെല്ലും കൊതിച്ചീടില്ല ഞാന്‍ (2)

1. ഈ ലോക ചിന്തകള്‍ ഏറുമ്പോള്‍ ക്രൂശിനെ
  കാണാനെന്‍ കണ്ണു തുറന്നീടണേ
  രാഗാദിമോഹങ്ങളോടെന്‍ ജഡത്തിനെ
  ക്രൂശിക്കുവാന്‍ കൃപ നല്കീടണേ (2) (എന്‍..)

2. ആവശ്യങ്ങള്‍ അലട്ടീടുമ്പോള്‍ യേശുവിന്‍
  മുമ്പില്‍ മുഴങ്കാലില്‍ നിന്നീടും ഞാന്‍
  ഏതും സഹായമില്ലെന്ന് തോന്നും നേരം
  യേശുവിന്‍ പൊന്‍ കരം കണ്ടീടും ഞാന്‍ (2) (എന്‍..)

3. സ്ഥാനങ്ങള്‍ മാനങ്ങള്‍ ഒന്നും വേണ്ടാ മന്നില്‍
  പേരും പെരുമയും തെല്ലും വേണ്ടാ
  നാഥന്‍റെ ആലയ വാതില്‍ കാവല്‍ക്കാരന്‍
  ആകാന്‍ കഴിഞ്ഞെങ്കിലെന്നേയുള്ളൂ (2) (എന്‍..)| 
സീയോന്‍ സഞ്ചാരി ഞാന്‍ യേശുവില്‍ ചാരി ഞാന്‍
പോകുന്നു കുരിശിന്‍റെ പാതയില്‍

1. മോക്ഷയാത്രയാണിത് ഞാന്‍ നടപ്പത്
  കാഴ്ചയാലെയല്ല വിശ്വാസത്താലെയാം
  വീഴ്ചകള്‍ താഴ്ചകള്‍ വന്നിടും വേളയില്‍
  രക്ഷകന്‍ കൈകളില്‍ താങ്ങിടും (സീയോന്‍..)

2. ലോകമേതും യോഗ്യം അല്ലെനിക്കതാല്‍
  ശോകമില്ല ഭാഗ്യം ഉണ്ടു ക്രിസ്തുവില്‍ 
  നാഥനു മുള്‍മുടി നല്‍കിയ ലോകമേ
  നീ തരും പേരെനിക്കെന്തിനായ് (സീയോന്‍..)

3. സാക്ഷികള്‍ സമൂഹം എന്‍റെ ചുറ്റിലും
  നില്‍ക്കുന്നായിരങ്ങള്‍ ആകെയാലെ ഞാന്‍
  ഭാരവും പാപവും വിട്ടു ഞാന്‍ ഓടുമാ
  നേരവും യേശുവെ നോക്കിടും (സീയോന്‍..)

4. എന്നെ നേടിയ സന്തോഷം ഓര്‍ത്തതാല്‍
  നിന്ദകള്‍ സഹിച്ചു മരിച്ച നാഥനെ 
  ധ്യാനിച്ചും, മാനിച്ചും, സേവിച്ചും പോകയില്‍
  ക്ഷീണമെന്തെന്നറിയില്ല ഞാന്‍ (സീയോന്‍..)

5. ബാലശിക്ഷ നല്‍കുമെന്‍ അപ്പനെങ്കിലും
  ചേലെഴും തന്‍ സ്നേഹം കുറഞ്ഞു പോയിടാ 
  നന്മയെ തന്‍ കരം നല്‍കുമെന്നീശനില്‍
  എന്‍മനം വിശ്രമം നേടിടും (സീയോന്‍..)| 
1. എന്നേശുവേ നീയെന്‍റെയുള്ളില്‍
  വന്നാവസിക്കണേ (2)
  പാപിയാമെന്‍ ഹൃത്തടത്തില്‍
  വാസമാക്കീടണേ

എന്‍റെ ജീവിത യാത്രയില്‍
മുഖ്യസ്ഥാനം അങ്ങേയ്ക്കായി (2)
ഇപ്പോള്‍ത്തന്നെ പൂര്‍ണ്ണമായ്
സമര്‍പ്പണം ചെയ്തീടുന്നേന്‍ (2)

2. എന്‍ ജീവനാഥനാമെന്നേശുവേ
  എന്‍ മാതൃക നീ മാത്രമേ (2)
  എന്‍ ജീവിതവും സര്‍വ്വവും
  നല്‍കിടുന്നു നിനക്കായ് (2) (എന്‍റെ..)

3. ആകുലപ്പെടേണ്ടൊരു കാര്യമില്ലെന്ന്‍
  എന്നോടു ചൊന്ന നാഥനേ (2)
  നിന്നുടെ വാഗ്ദത്തമോര്‍ത്തു ഞാന്‍
  ആമോദമായ് വരുന്നേന്‍ (2) (എന്‍റെ..)

4. അടിയനെ വീണ്ടൊരു നായകനേ
  നിണമെല്ലാം വാര്‍ത്തവനേ (2)
  പകരം ഞാനെന്തു നല്‍കിടും?
  ഹൃദയം തരാം പൂര്‍ണ്ണമായ് (2) (എന്‍റെ..)| 
    സര്‍വ്വവും യേശുനാഥനായ് സമര്‍പ്പണം
    ചെയ്തിടുന്നു സ്നേഹമോടെ ഞാന്‍ 

1. എന്‍റെ രോഗവും എന്‍റെ സൗഖ്യവും 
  നീയെനിക്കു തന്നതൊക്കെയും (സര്‍വ്വവും..)

2. എന്‍റെ ബുദ്ധിയും എന്‍റെ ശക്തിയും
  നീയെനിക്കു തന്നതൊക്കെയും (സര്‍വ്വവും..)

3. എന്‍റെ കീര്‍ത്തിയും എന്‍ പുകഴ്ചയും
  നീയെനിക്കു തന്നതൊക്കെയും (സര്‍വ്വവും..)

4. എന്‍റെ ശബ്ദവും എന്‍ ധ്വനികളും
  നീയെനിക്കു തന്നതൊക്കെയും (സര്‍വ്വവും..)

5. എന്‍റെ സമ്പത്തും എന്‍റെ വിദ്യയും
  നീയെനിക്കു തന്നതൊക്കെയും (സര്‍വ്വവും..)

6. എന്‍റെ ആയുസും എന്‍റെ ഭാവിയും
  നീയെനിക്കു തരുന്നതൊക്കെയും (സര്‍വ്വവും..)| 
ഒന്നുമില്ലായ്മയില്‍ നിന്നെന്നെ 
നിന്നുടെ ഛായയില്‍ സൃഷ്ടിച്ചു 
നിത്യമായ് സ്നേഹിച്ചെന്നെ നിന്‍റെ 
പുത്രനെ തന്നു രക്ഷിച്ചു നീ 

          നിന്‍ മഹാ കൃപയ്ക്കായ്
          നിന്നെ ഞാന്‍ സ്തുതിച്ചീടുമെന്നും (2)  

2. ഈ ലോകത്തില്‍ വന്നേശു എന്‍റെ 
  മാലൊഴിപ്പാന്‍ സഹിച്ചു ബഹു 
  പീഡകള്‍, സങ്കടങ്ങള്‍, പങ്ക-
  പ്പാടുകള്‍, നീച മരണവും (നിന്‍ മഹാ..)

3. മോചനം വീണ്ടും ജനനവും 
  നീച പാപി എന്നില്‍ വസിപ്പാന്‍ 
  നിന്നാത്മാവിന്‍റെ ദാനവും നീ 
  തന്നു സ്വര്‍ഗ്ഗാനുഗ്രഹങ്ങളും (നിന്‍ മഹാ..)

4. അന്നവസ്ത്രാദി നന്മകളെ 
  എണ്ണമില്ലാതെന്മേല്‍ ചൊരിഞ്ഞു 
  തിന്മകള്‍ സര്‍വ്വത്തില്‍ നിന്നെന്നെ
  കണ്മണിപോലെ കാക്കുന്നു നീ (നിന്‍ മഹാ..)

5. നാശം ഇല്ലാത്തവകാശവും 
  യേശുവിന്‍ ഭാഗ്യസന്നിധിയും 
  നീതിയിന്‍ വാടാമുടിയതും 
  നിന്‍ മക്കള്‍ക്ക് സ്വര്‍ഗ്ഗേ ലഭിക്കും (നിന്‍ മഹാ..)| 
    ആനന്ദഭൈരവി-ചായ്‌വ്
          പല്ലവി
   അടിമവേല ഒഴിഞ്ഞു നമ്മുടെ
   അടിമയോല അഴിഞ്ഞുതേ-
         അനുപല്ലവി
  അടിമ ഞങ്ങള്‍ നിനക്കതാലിനി
  വെടിയൊലാ നീ യേശുവേ!
         ചരണങ്ങള്‍
1. ആടുമാടു നിലങ്ങള്‍ വീടുകള്‍
  മോടിയേറെയുണ്ടാകുവാന്‍
  പേടിച്ചോടിയ കൂട്ടരെ ഇതാ
  നാട്ടിലാക്കി മശിഹാ താന്‍ (അടി..)

2. താതനെ ഒരിടത്തിലും തഥാ
  മാതരം വേറിടത്തിലും
  സുതര്‍കളെ പുനര്‍ മറ്റൊരു സ്ഥലെ
  വിറ്റു ഞങ്ങളെ ഇപ്പോഴോ (അടി..)

3. അടിമയാക്കിയ ഉടയവര്‍ പലര്‍
  പാടുകള്‍ ബഹു ചെയ്തതെ
  അടിയോടത്രയും നെടുകെ ചൊല്ലുകില്‍
  വാടി മാനസമാറുമോ (അടി..)

4. കൊടുവെയില്‍ മഴയോടു കുളിര്‍ പനി
  വാടി മെയ്യില്‍ ധരിച്ച പിന്‍
  കൊടിയ മാനസമോടു പിടിച്ചടി
  കോടി കോടി അടിച്ചവര്‍ (അടി..)

5. നടതെരുക്കളില്‍ കുടകള്‍-കോടതില്‍
  നാട്ടില്‍ നായ്ക്കള്‍ നടക്കിലും
  അടുത്തു ഞങ്ങള്‍ നടുക്കിലപ്പുറം
  ഓടുവാനടിച്ചാട്ടിയും (അടി..)

6. കുഷ്ഠരോഗി ആശുദ്ധനെന്നതാല്‍
  കാട്ടിലോടി ഒളിച്ചപോല്‍
  ഭ്രഷ്ടരായ് വഴിമാറ്റി ഏറിയ
  ഗോഷ്ടി കാട്ടി പിന്‍ ഇപ്പോഴോ (അടി..)

7. അധിക ദുഃഖിതാരായെജിപ്തില്‍ യെ-
  ഹൂദരടിമ മുഖാന്തരം
  അതിനെ നീക്കിയപോലെ നമ്മുടെ
  ആധിനീക്കി പരാപരന്‍ (അടി..)

8. സുതനോടു പിതാവാത്മനരുളിയ
  വേദജ്ഞാനികള്‍ വന്നിതാ
  അതുനിമിത്തമീ അടിമ തീര്‍ന്നതി-
  സ്വാതന്ത്ര്യം ലഭിച്ചേകനാല്‍ (അടി..)

9. അക്ഷരം കണക്കോടു ഗീതവും
  ശിക്ഷയായ് പഠിപ്പിച്ചവര്‍
  അക്ഷവും തെളിവോടു കാണുവാന്‍
  മോക്ഷപാതയിലാക്കിനാര്‍ (അടി..)

10. തെരുതെരെ വരുവിന്‍ സഹോദരര്‍
  ആരുമൊട്ടു മടിച്ചീടാ
  അറിവിനേശു മഹേശനെ മന-
  താരില്‍ നമ്പി വണങ്ങീടാന്‍ (അടി..)

11. മൂപ്പന്മാര്‍ വരുവിന്‍ ജനങ്ങളെ
  ചേര്‍പ്പിന്‍ പള്ളിയിലേകമായി
  തീര്‍പ്പിന്‍ ആര്‍പ്പുകള്‍ യേശുവിന്‍ കൃപ
  ഓര്‍പ്പിന്‍ ഇന്നുമെന്നേക്കുമേ (അടി..)

12. ജ്ഞാനസ്നാനമത്താഴവും അനു-
  ഷ്ഠാനം ചെയ്തുയര്‍ന്നീടുവിന്‍
  മാനസാന്തരമായ പാതയില്‍
  ജ്ഞാനമായ് നടന്നീടുവ�| 
    മഴവില്ലും സൂര്യ ചന്ദ്രനും
    വിണ്ണിലെ പൊന്നിന്‍ താരകളും
    യേശുവിന്‍ കൃപകളെ വര്‍ണ്ണിക്കുമ്പോള്‍
    പാടും ഞാനുമങ്ങത്യുച്ചത്തില്‍

1. സല്‍കൃപയേകും നായകന്‍
  കണ്ണുനീര്‍ മായ്ക്കും നായകന്‍
  എന്നെ ശാന്തമാം മേച്ചിലില്‍
  നിത്യം നടത്തുമെന്‍ നായകന്‍ (മഴവില്ലും..)

2. കാരുണ്യമേകും നായകന്‍
  ആശ്വസിപ്പിക്കും നായകന്‍
  എന്നെ ചേര്‍ത്തിടും ചേലോടെ
  കാത്തു രക്ഷിക്കുമെന്‍ നായകന്‍ (മഴവില്ലും..)| 
1. യേശു നല്ലവന്‍, അവന്‍ വല്ലഭന്‍
  അവന്‍ ദയയോ എന്നുമുള്ളത്
  പെരുവെള്ളത്തിന്‍ ഇരച്ചില്‍ പോലെ
  സ്തുതിച്ചീടുക അവന്‍റെ നാമം

     ഹാലേലൂയ (4)
     മഹത്വവും ജ്ഞാനവും സ്തോത്രവും ബഹുമാനം
     ശക്തിയും ബലവുമെന്നേശുവിന് (2)

2. ഞാന്‍ യഹോവയ്ക്കായ് കാത്തുകാത്തല്ലോ
  അവന്‍ എങ്കലേയ്ക്കു ചാഞ്ഞുവന്നല്ലോ
  നാശകരമായ കുഴിയില്‍ നിന്നും
  കുഴഞ്ഞ ചേറ്റില്‍ നിന്നെന്നെ കയറ്റി (ഹാലേലൂയ..)

3. എന്‍റെ കര്‍ത്താവേ, എന്‍റെ യഹോവേ
  നീയൊഴികെ എനിക്കൊരു നന്മയുമില്ല
  ഭൂമിയിലുള്ള വിശുദ്ധന്മാരോ
  അവര്‍ എനിക്കു ശ്രേഷ്ഠന്മാര്‍ തന്നെ (ഹാലേലൂയ..)

4. എന്‍റെ കാല്‍കളെ പാറമേല്‍ നിര്‍ത്തി
  എന്‍ ഗമനത്തെ സുസ്ഥിരമാക്കി
  പുതിയൊരു പാട്ടെനിക്കു തന്നു
  എന്‍ കര്‍ത്താവിനു സ്തുതിയും തന്നെ (ഹാലേലൂയ..)| 
നിന്‍ ദാനം ഞാന്‍ അനുഭവിച്ചു
നിന്‍ സ്‌നേഹം ഞാന്‍ രുചിച്ചറിഞ്ഞു

    യേശുവേ എന്‍ ദൈവമേ
    നീയെന്നും മതിയായവന്‍ 

1. യേശു എനിക്കു ചെയ്ത 
  നന്മകള്‍ ഓര്‍ത്തിടുമ്പോള്‍
  നന്ദികൊണ്ടെന്‍ മനം പാടീടുമേ
  സ്‌തോത്രഗാനത്തിന്‍ പല്ലവികള്‍ (2) (യേശു..)

2. ദൈവമേ നിന്‍റെ സ്‌നേഹം 
  എത്ര നാള്‍ തളളി നീക്കി
  അന്നു ഞാന്‍ അന്യനായ്, അനാഥനായ്
  എന്നാലിന്നു ഞാന്‍ ധന്യനായ് (2) (യേശു..)| 
നല്ലവനേ നല്‍ വഴി കാട്ടി
എന്നെ വഴി നടത്തൂ
ഘോരവൈരിയെന്‍ പിന്നില്‍
ചെങ്കടല്‍ മുന്നില്‍
എന്നെ വഴി നടത്തൂ

1. മരുഭൂമിയില്‍ അജഗണം പോല്‍ തന്‍
  ജനത്തെ നടത്തിയോനെ
  ആഴിയതില്‍ വീഥിയൊരുക്കി
  മറുകരയണച്ചവനെ
  കണ്ണീര്‍ താഴ്വരയില്‍ ഇരുള്‍
  വീഥികളില്‍ നീ
  എന്നെ വഴിനടത്തൂ (നല്ലവനേ..)

2. ആപത്തിലും രോഗത്തിലും
  എനിക്കഭയം നീ മാത്രമേ
  കാലുകളെ വീഴ്ചയില്‍ നിന്നും
  രക്ഷിക്കുന്നതും നീയേ
  എന്‍റെ പ്രാണനെ മരണത്തില്‍ 
  വീണ്ടെടുത്തോനേ
  കണ്ണുനീര്‍ തുടപ്പോനെ (നല്ലവനേ..)| 
സ്തോത്ര ഗാനങ്ങള്‍ പാടി പുകഴ്ത്തീടുമേ
എല്ലാ നാളിലും എന്‍ ജീവിതത്തില്‍ (2)

1. നിന്‍റെ ദയ എന്‍ പ്രാണനെ കാത്തുകൊണ്ടതാല്‍
  എന്‍റെ ആധരം നിന്നെ കീര്‍ത്തിക്കുമേ
  എന്‍റെ ജീവകാലമെല്ലാം പുതുഗാനത്താല്‍
  അതുല്യനാമത്തെ സ്തുതിച്ചീടുമേ (സ്തോത്ര..)

2. നിന്‍റെ നാമമല്ലോ എന്നും എന്‍റെ ആശ്രയം
  നിന്നില്‍ മാത്രം ഞാന്‍ എന്നും ആനന്ദിക്കും
  നിന്നിലല്ലോ നിത്യ ജീവ ഉറവ
  ജീവ വഴിയും നീ മാത്രമല്ലോ (സ്തോത്ര..)

3. നിന്‍റെ വലങ്കൈ എന്നെ താങ്ങി നടത്തും
  എന്‍റെ കാലുകള്‍ തെല്ലും ഇടറിടാതെ
  എന്‍റെ ഗമനത്തെ നീ സുസ്ഥിരമാക്കു
  നിന്‍റെ വഴിയില്‍ ഞാന്‍ നടക്കുവാനായ് (സ്തോത്ര..)| 
    എന്നേശുവേ, നീയാശ്രയം
    എന്നാളും മന്നിലീസാധുവിന്
    എല്ലാരും പാരില്‍ കൈവിട്ടാലും
    എന്നെ കരുതുന്ന കര്‍ത്താവുനീ (2)

1. ആകുലനേരത്തെന്‍ ചാരത്തണഞ്ഞു
  ഏകുന്നു സാന്ത്വനം നീയെനിക്ക്
  ആകയാലില്ല തെല്ലും ഭയം
  പകലും രാവും നീയഭയം (എന്നേശുവേ..)

2. ചിന്തിനീചെന്നിണം ക്രൂശിലതാലെന്‍
  ബന്ധനം നീക്കി നിന്‍ സ്വന്തമാക്കി
  എന്തൊരു ഭാഗ്യനിത്യബന്ധം
  സന്തതംപാടും സന്തോഷമായ് (എന്നേശുവേ..)

3. തുമ്പങ്ങളേറുമെന്‍ മാനസം തന്നില്‍
  ഇമ്പം പകരുന്നു നിന്‍ മൊഴികള്‍
  എന്‍മനം നിന്നിലാനന്ദിക്കും
  നിന്‍ മാര്‍വ്വില്‍ ചാരി ആശ്വസിക്കും (എന്നേശുവേ..)

4. എന്നുനീവന്നീടുമെന്നാത്മനാഥാ
  വന്നല്ലാതെന്നാധിതീരുകില്ലാ
  ഒന്നേയെന്നാശനിന്നെക്കാണ്മാന്‍
  ആമേന്‍, കര്‍ത്താവേ വന്നീടണേ (എന്നേശുവേ..)| 
1. എന്‍ പ്രിയന്‍ വലങ്കരത്തില്‍പ്പിടിച്ചെന്നെ 
   നടത്തീടുന്നു ദിനം തോറും 
   സന്തോഷവേളയില്‍, സന്താപവേളയില്‍ 
   എന്നെ കൈവിടാതെ അനന്യനായ്‌ 

      പതറുകയില്ല ഞാന്‍ പതറുകയില്ല ഞാന്‍ 
      പ്രതികൂലം അനവധി വന്നീടിലും 
      വീഴുകയില്ല ഞാന്‍ വീഴുകയില്ല ഞാന്‍ 
      പ്രലോഭനം അനവധി വന്നീടിലും 
      എന്‍ കാന്തന്‍ കാത്തിടും എന്‍ പ്രീയന്‍ പോറ്റിടും
      എന്‍ നാഥന്‍ നടത്തിടും അന്ത്യം വരെ 

2. മുമ്പില്‍ ചെങ്കടല്‍ ആര്‍ത്തിരച്ചാല്‍ എതിരായ്
   പിമ്പില്‍ വന്‍ വൈരി പിന്‍ ഗമിച്ചാല്‍ 
   ചെങ്കടലില്‍ കൂടി ചെങ്കല്‍ പാതയൊരുക്കി
   അക്കരെ എത്തിക്കും ജയാളിയായ്‌ - (പതറുകയില്ല..)

3. എരിയും തീച്ചൂള എതിരായ് എരിഞ്ഞാല്‍
   ശദ്രക്കിനെപ്പോല്‍ വീഴ്ത്തപ്പെട്ടാല്‍ 
   എന്നോടു കൂടെയും അഗ്നിയിലിറങ്ങി
   വെന്തിടാതെ പ്രീയന്‍ വിടുവിക്കും.. (പതറുകയില്ല..)

4. ഗര്‍ജ്ജിക്കും സിംഹങ്ങള്‍ വസിക്കും ഗുഹയില്‍ 
   ദാനിയേലേപ്പോല്‍ വീഴ്ത്തപ്പെട്ടാല്‍ 
   സിംഹത്തെ സൃഷ്ടിച്ച എന്‍ സ്നേഹ നായകന്‍ 
   കണ്മണി പോലെന്നെ കാത്തു കൊള്ളും (പതറുകയില്ല..)

5. കെരീത്തു തോട്ടിലെ വെള്ളം വറ്റിയാലും 
   കാക്കയിന്‍ വരവു നിന്നീടിലും 
   സാരെഫാത്തൊരുക്കി ഏലിയാവേ പോറ്റിയ
   എന്‍ പ്രീയന്‍ എന്നെയും പോറ്റിക്കൊള്ളും (പതറുകയില്ല..)

6. മണ്ണോടു മണ്ണായ്‌ ഞാന്‍ അമര്‍ന്നു പോയാലും 
   എന്‍ കാന്തനേശു കൈവിടില്ല 
   എന്നെ ഉയിര്‍പ്പിക്കും വിണ്‍ ശരീരത്തോടെ 
   കൈക്കൊള്ളും ഏഴയെ മഹത്വത്തില്‍ (പതറുകയില്ല..)| 
    സാധുവെന്നെ കൈവിടാതെ
    നാഥനെന്നും നടത്തിടുന്നു 

1. അന്ത്യത്തോളം ചിറകടിയില്‍
  അവന്‍ കാത്തിടും ധരയില്‍
  ആപത്തിലും രോഗത്തിലും
  അവനാണെനിക്കഭയം (സാധു..)

2. കണ്ണുനീരിന്‍ താഴ്വരയില്‍
  കരയുന്ന വേളകളില്‍
  കൈവിടില്ലെന്‍ കര്‍ത്തനെന്‍റെ
  കണ്ണുനീരെല്ലാം തുടയ്ക്കും (സാധു..)

3. കൊടുങ്കാറ്റും തിരമാലയും
  പടകില്‍ വന്നാഞ്ഞടിക്കും
  നേരമെന്‍റെ ചാരെയുണ്ട്
  നാഥനെന്നും വല്ലഭനായ്‌ (സാധു..)

4. വിണ്ണിലെന്‍റെ വീടൊരുക്കി
  വേഗം വന്നിടും പ്രിയനായ്‌
  വേല ചെയ്തെന്‍ നാള്‍കള്‍ തീര്‍ന്നു
  വീട്ടില്‍ ചെല്ലും ഞാനൊടുവില്‍ (സാധു..)| 
ഒരുനാളും പിരിയാത്ത നല്ല സഖിയായ്‌
എന്‍റെ യേശു അരികിലുണ്ട്
എന്നെ തളരാതെ കരം തന്നു നയിച്ചിടുവാന്‍
മതിയായ ബലവാനവന്‍

    അവന്‍ നടത്തുന്ന വഴികളും
    കരുതുന്ന വിധങ്ങളും
    അനന്യവും അവര്‍ണ്യവുമേ (2) (ഒരു..)

1. രക്താംബരം പോല്‍ കഠിനമായ
  കറയെല്ലാം കഴുകുമവന്‍ (2)
  എന്‍റെ പാപം പോക്കിയെന്നെ
  ശോഭയാര്‍ന്ന സൃഷ്ടിയാക്കുമേ (2) (അവന്‍..)

2. ഇത്രത്തോളം കരുതിയവന്‍
  ജയത്തോടെ നടത്തുമവന്‍ (2)
  എന്നുമെന്നും തന്‍ ദയയാല്‍
  അളവില്ലാതെ തരുമെനിക്ക് (2) (അവന്‍..)| 
1. തിരുമാര്‍വ്വില്‍ ചാരുന്ന നിമിഷങ്ങളോരോന്നും
  ബലമേകി ദിനവും വഴിനടത്തുന്നു
  പിന്നിട്ട പാതകള്‍ നിത്യസ്മരണയായ് (2)
  എന്‍ മുന്നില്‍ എന്നും നിറഞ്ഞു നില്ക്കും

    നാഥാ നിന്നെ സ്തുതിക്കും ഞാന്‍
    നിന്നെ നമിക്കും ഞാന്‍
    ഉന്നത ഗീതികള്‍ ഉയര്‍ത്തിടും ഞാന്‍ (2)

2. ദാനങ്ങള്‍ അനവധി ആവശ്യത്തില്‍
  അഭയം നിരവധി അനുകൂലമായ് (2)
  വാഗ്ദത്തം ചെയ്തവന്‍ വിശ്വസ്തനായി (2)
  ഒരുക്കിയ നന്മയ്ക്കായ് നന്ദിയോടെ (നാഥാ..)

3. വരമേകണേ എന്‍റെ പൊന്നുകാന്താ
  സ്വരമേകണേ എന്നും നിന്‍ സ്തുതിക്കായും
  അവിശ്വസ്തനാകാതെ വിശ്വസ്തനായ് (2)| 
നിന്നിഷ്ടം പോലെ എന്‍ ദൈവമേ
എന്നെ നടത്തേണം എന്നുമേ
കഷ്ടത വന്നാലും നിന്‍ വഴി
വിട്ടു പോകാതെന്നെ കാത്തിടണേ (2)

മന്നിടത്തില്‍ സങ്കടങ്ങള്‍
എന്നുള്ളത്തില്‍ തിങ്ങിവിങ്ങിടുമ്പോള്‍ (2)
വല്ലഭാ നീയല്ലാതാരുമേ
ഇല്ലെനിക്കാശ്വാസമായ് (2)

ശത്രു തന്‍റെ കൂരമ്പുകള്‍
എത്രയും ശക്തിയായ് എയ്തിടിലും (2)
കര്‍ത്താവേ നിന്‍ പൊന്നു കൈകളില്‍
ചേര്‍ത്തെന്നെ കാത്തിടണേ (2)

എന്‍ പ്രിയനേ എന്നുവരും
എന്‍ കണ്ണുനീരെല്ലാം എന്നു തീരും (2)
നിന്‍ മുഖം നേരില്‍ ഞാന്‍ കണ്ടല്ലാ-
തെന്‍ കണ്ണീര്‍ തോരില്ല (2)| 
    ഇത്രത്തോളം ജയം തന്ന ദൈവത്തിനു സ്തോത്രം
    ഇതുവരെ കരുതിയ രക്ഷകനു സ്തോത്രം (2)
    ഇനിയും കൃപതോന്നി കരുതിടണേ
    ഇനിയും നടത്തണേ തിരുഹിതം പോല്‍ (2)

1. നിന്നതല്ല നാം, ദൈവം നമ്മെ നിര്‍‌ത്തിയതാം
  നേടിയതല്ല, ദൈവം എല്ലാം തന്നതല്ലേ (2)
  നടത്തിയ വിധങ്ങള്‍ ഓര്‍ത്തിടുമ്പോള്‍
  നന്ദിയോടെ നാഥനു സ്തുതി പാടിടാം (2) (ഇത്രത്തോളം...)

2. സാധ്യതകളോ അസ്തമിച്ചുപോയിടുമ്പോള്‍
  സോദരങ്ങളോ അകന്നങ്ങു മാറിയപ്പോള്‍ (2)
  സ്നേഹത്താല്‍ വീണ്ടെടുക്കും യേശുനാഥന്‍
  സകലത്തിലും ജയം നല്കുമല്ലോ (2) (ഇത്രത്തോളം...)

3. ഉയര്‍ത്തില്ലെന്നു, ശത്രുഗണം വാദിക്കുമ്പോള്‍
  തകര്‍ക്കുമെന്ന്, ഭീതിയും മുഴക്കിടുമ്പോള്‍ (2)
  പ്രവൃത്തിയില്‍ വലിയവന്‍ യേശുനാഥന്‍
  കൃപ നല്‍കും ജയഘോഷമുയര്‍‌ത്തിടുവാന്‍ (2) (ഇത്രത്തോളം...)| 
1. യേശുവേ എന്‍ ദൈവമേ
  എന്‍ ആശ്രയം നീ മാത്രമേ
  ഈ ലോകസാഗരേ സങ്കേതമായ്
  നീ മാത്രമാണെനിക്കാശ്രയം (2)

    ആരാധിച്ചീടുന്നേ ആരാധ്യനായവനേ (2)

2. കഷ്ടങ്ങളും നഷ്ടങ്ങളും
  രോഗങ്ങളും പ്രയാസങ്ങളും (2)
  ഏതു വന്നീടിലും
  നീ മാത്രമാണെനിക്കാശ്രയം (2) (ആരാധി..)

3. പ്രശംസയും പുകഴ്ചയും
  ലോകസൗഭാഗ്യങ്ങളും (2)
  എല്ലാം ലഭിച്ചീടിലും
  നീ മാത്രമാണെനിക്കാശ്രയം (2) (ആരാധി..)

4. വരുന്നിതാ നിന്‍ സവിധേ
  തരുന്നിതാ എന്നെ മുറ്റും (2)
  ആശീര്‍വദിച്ചീടുക
  നീ മാത്രമാണെനിക്കാശ്രയം (2) (ആരാധി..)| 
സ്തുതിപ്പിന്‍ സ്തുതിപ്പിന്‍ 
എന്നും സ്തുതിച്ചീടുവിന്‍
യേശു രാജാധി രാജാവിനെ (2)
ഈ പാര്‍ത്തലത്തില്‍ സൃഷ്ടി കര്‍ത്തനവന്‍
എന്‍റെ ഉള്ളത്തില്‍ വന്നതിനാല്‍ (2)

    ആ-ആനന്ദമേ പരമാനന്ദമേ
    ഇതു സ്വര്‍ഗ്ഗീയ സന്തോഷമേ (2)
    ഈ പാര്‍ത്തലത്തിന്‍ സൃഷ്ടികര്‍ത്തനവന്‍
    എന്‍റെ ഉള്ളത്തില്‍ വന്നതിനാല്‍ (2)

2. അവന്‍ വരുന്നാളില്‍ എന്‍റെ കരം പിടിച്ച്
  തന്‍റെ മാര്‍വ്വോടണച്ചീടുമേ
  ആ സമൂഹം അതില്‍ അന്നു കര്‍ത്തനുമായ്‌
  ആര്‍ത്തു ഘോഷിക്കും സന്തോഷത്താല്‍ (ആ..)

3. എന്‍ പാപങ്ങളെ മുറ്റും കഴുകീടുവാന്‍
  തന്‍ ജീവനെ നല്‍കിയവന്‍
  വീണ്ടും വന്നീടുമെ മേഘ വാഹനത്തില്‍
  കോടാകോടിതന്‍ ദൂതരുമായ്‌ (ആ..)

4. കണ്‍കള്‍ കൊതിച്ചീടുന്നേ, ഉള്ളം തുടിച്ചീടുന്നേ
  നാഥാ നിന്നുടെ വരവിന്നായി
  പാരില്‍ കഷ്ടതകള്‍ ഏറും ദിനംതോറുമേ
  കാന്താ വേഗം നീ വന്നീടണേ (ആ..)| 
  ദൈവമേ നിനക്കു സ്തോത്രം പാടിടും 
  ഒരായിരം സ്തുതികള്‍ ഞാന്‍ കരേറ്റിടും (2)
  സന്താപ കാലത്തും സന്തോഷ കാലത്തും (2)
  എപ്പോഴുമെന്‍റെ  നാവു നിന്നെ വാഴ്ത്തുമേ (ദൈവമേ..)

1. നിന്നെയറിഞ്ഞിടാതെ പോയ പാതയില്‍ 
  നീയെന്നെ തേടി വന്ന സ്നേഹമോര്‍ക്കുമ്പോള്‍ (2)
  എന്‍ നാവതെങ്ങനെ - മിണ്ടാതിരുന്നിടും (2)
  സ്തോത്രയാഗമെന്നുമര്‍പ്പിച്ചീടും ഞാന്‍ (ദൈവമേ..)

2. പാപച്ചെളിയില്‍ നിന്നു വീണ്ടെടുത്തെന്നെ 
  പാറയാം ക്രിസ്തനില്‍ സ്ഥിരപ്പെടുത്തി നീ (2)
  എന്‍ നാവില്‍ തന്നു നീ നവ്യ സങ്കീര്‍ത്തനം (2)
  സ്തോത്രയാഗമെന്നുമര്‍പ്പിച്ചീടും ഞാന്‍ (ദൈവമേ..)

3. എന്നെയനുദിനം നയിച്ചിടേണമേ
  വീഴാതെയന്നു നിന്നടുക്കലെത്തിടാന്‍ (2)
  ആലംബമായിടും ആത്മാവെ തന്നതാല്‍ (2)
  സ്തോത്രയാഗമെന്നുമര്‍പ്പിച്ചീടും ഞാന്‍ (ദൈവമേ..)

4. എന്‍ കണ്ണുനീരെല്ലാം തുടച്ചിടുന്നു നീ
  കണ്മണിപോലെ നിത്യം കാത്തിടുന്നെന്നെ (2)
  വന്‍ കൃപയോര്‍ക്കുമ്പോള്‍ എന്നുള്ളം തുള്ളുന്നേ (2)
  സ്തോത്രയാഗമെന്നുമര്‍പ്പിച്ചീടും ഞാന്‍ (ദൈവമേ..)| 
കര്‍ത്താവില്‍ സന്തോഷം അവനെന്‍ ബലം
പാരിതില്‍ പാര്‍ക്കും നാള്‍ അവനെന്‍ ബലം
അവനെന്‍റെ സങ്കേതം വിശ്രാമം നാള്‍തോറും
അവനെന്‍റെ സര്‍വ്വവുമേ (2)

1. പലനാള്‍ കരുതി ഞാന്‍ എകനെന്ന്
  അന്നാളില്‍ അവനെന്നോടു ചൊല്ലി
  ലോകാന്ത്യത്തോളവും കൂടെയിരിക്കുന്നോന്‍
  നിന്നോടു കൂടെയുണ്ട് (2)

2. ബലഹീനനെന്നു ഞാന്‍ കരുതിയ നാള്‍
  അന്നാളില്‍ അവനെന്നോടു ചൊല്ലി
  ശക്തനാക്കുന്നവന്‍ ബലം പകരുന്നവന്‍
  നിന്നോടു കൂടെയുണ്ട് (2)

3. സ്നേഹിതരില്ലെന്നു കരുതിയ നാള്‍
  അന്നാളില്‍ അവനെന്നോടു ചൊല്ലി
  ശക്തനാക്കുന്നവന്‍ ബലം പകരുന്നവന്‍
  നിന്നോടു കൂടെയുണ്ട് (2)

4. അസാദ്ധ്യമെന്നു ഞാന്‍ കരുതിയ നാള്‍
  അന്നാളില്‍ അവനെന്നോടു ചൊല്ലി
  മനുഷ്യരാല്‍ അസാദ്ധ്യം സാദ്ധ്യമാക്കുന്നവന്‍
  നിന്നോടു കൂടെയുണ്ട് (2)

5. നിന്ദിതനെന്നു ഞാന്‍ കരുതിയ നാള്‍
  അന്നാളില്‍ അവനെന്നോടു ചൊല്ലി
  ക്ഷീണിച്ചുപോകേണ്ട നിന്നെ വിളിച്ചവന്‍
  നിന്നോടു കൂടെയുണ്ട് (2) (കര്‍ത്താവില്‍..)| 
ന്യായം വെള്ളം പോലെ
നീതി വറ്റാത്ത തോടുപോലെ
ഒഴുകട്ടെ ഒഴുകട്ടെ
ഒഴുകി പരന്നിടട്ടെ

1. ഏടുകളില്‍ വാഴും നീതി
  ഏഴകള്‍ക്കും ലഭിക്കേണം
  കാടുകള്‍ മലകളില്‍ വാഴും ജനം
  കാണേണം പുതുപുലരി (ന്യായം..)

2. ചേരിയിലും നീതി ചെന്ന്
  ചേര്‍ന്നിടേണം സമൃദ്ധമായ്
  പാരിടമാകെ നീതിയുടെ
  പാലൊളി പരന്നിടട്ടെ (ന്യായം..)

3. പുറപ്പെടുവിന്‍ സോദരരെ
  പുതിയൊരു ലോകം പണിയാനായ്
  ഉറങ്ങും പീഡിത ജനതതിയെ
  ഉണര്‍ത്തിടാം, പ്രവര്‍ത്തിക്കാം (ന്യായം..)| 
1. ആര്‍പ്പിന്‍ നാദമുയരുന്നിതാ 
  ഹല്ലേലൂയാ ഹല്ലേലൂയാ
  മഹത്വത്തിന്‍ രാജന്‍ എഴുന്നള്ളുന്നു 
  കൊയ്ത്തിന്‍റെ അധിപനവന്‍ 

    പോയിടാം വന്‍ കൊയ്ത്തിനായ് 
    വിളഞ്ഞ വയലുകളില്‍ 
    നേടീടാം ഈ ലോകത്തെക്കാള്‍ 
    വിലയേറും ആത്മാവിനെ

2. ദിനവും നിത്യ നരകത്തിലേ-
  യ്ക്കൊഴുകുന്നായിരങ്ങള്‍
  മനുവേല്‍ തന്‍ മഹാസ്നേഹം
  അറിയാതെ നശിച്ചിടുന്നു (പോയീടാം..)

3. ഇരുളേറുന്നു പാരിടത്തില്‍ 
  ഇല്ലിനി നാളധികം 
  ഇത്തിരി വെട്ടം പകര്‍ന്നീടാന്‍ 
  എന്നെ അയയ്ക്കേണമേ (പോയീടാം..)

4. ആരെ ഞാനിനി അയയ്ക്കേണ്ടു? 
  ആരിനി പോയീടും? 
  അരുമനാഥാ നിന്‍ ഇന്‍പസ്വരം 
  മുഴങ്ങുന്നെന്‍ കാതുകളില്‍ (പോയീടാം..)| 
കാഹളം കാതുകളില്‍ കേട്ടിടാറായ് - ദൈവ
ദൂതര്‍ പൊന്‍വീണകളെ മീട്ടിടാറായ്
യേശുതാതനരുളിയ വാഗ്ദത്തം നിറവേറാന്‍
കാലങ്ങള്‍ നമ്മെ വിട്ടുപായുകയായ്

1. സമാധാനമില്ല ഭൂവില്‍ അനുദിനം നിലവിളി
  പടര്‍ന്നുയരുകയായ് ധരണിതന്നില്‍
  ദൈവത്തിന്‍ പൈതങ്ങള്‍ക്കാനന്ദം ധരണിയില്‍
  ക്ലേശിപ്പാന്‍ ലവലേശം സാധ്യമല്ല (കാഹളം..)

2. ജനിച്ചു പ്രവൃത്തി ചെയ്തു മരിച്ചു മൂന്നാം ദിനത്തില്‍
  മരണത്തെ ജയിച്ചേശു ഉയരത്തില്‍ പോയ്‌
  പാപവും ശാപവും നീക്കി താന്‍ ജയം നല്‍കി
  പാപികള്‍ക്കവന്‍ നിത്യശാന്തി നല്‍കി (കാഹളം..)

3. പാടുവിന്‍ നവഗാനം അറിയിപ്പിന്‍ സുവിശേഷം
  ദൈവരാജ്യം ആസന്നമായ് ധരണിതന്നില്‍
  യെരിഹോവിന്‍ മതിലുകള്‍ തകര്‍ത്തിടാനുണരുവിന്‍
  കാഹളം മുഴക്കീടിന്‍ ദൈവജനമെ (കാഹളം..)| 
മനസ്സൊരുക്കുക നാം ഒരു പുതുക്കത്തിനായ്
കര്‍ത്തനേശു സാക്ഷികളായ് (2)
ഒത്തു ചേര്‍ന്നിടാം ഒത്തു പാടിടാം
കര്‍ത്തനേശു മഹത്വത്തിനായ് (2)
           1
കണ്ണുനീരില്‍ നാം ഒരുമിച്ചു വിതച്ചിടുകില്‍
ആര്‍പ്പോടെ കൊയ്തെടുക്കും (2)
ആത്മശക്തിയില്‍ അടരാടുമ്പോള്‍
അവനായ് നാം ജയമെടുക്കും (2)
           2
നീര്‍ത്തോടൂകള്‍ തേടുന്ന മാന്‍പേടപോല്‍
അതിദാഹത്തോടെ നമ്മള്‍ (2)
അത്മമാരിക്കായ് പ്രാര്‍ത്ഥിച്ചീടുമ്പോള്‍
അവന്‍ നമ്മെ നിറച്ചീടുമേ (2)
           3
ദൈവ സ്നേഹത്തില്‍ നാമൊത്തു വളര്‍ന്നിടുമ്പോള്‍
ലോകര്‍ യേശുവേ അറിയും (2)
സഭ ഏകമായ്  ഒരു ദേഹമായ്
പ്രഭ വീശണം ഇഹത്തില്‍ (2)| 
1. ശാലേം രാജന്‍ വരുന്നൊരു ധ്വനികള്‍
  ദേശമെങ്ങും മുഴങ്ങിടുന്നു
  സോദരാ നീ ഒരുങ്ങിടുക, ലോകം വെറുത്തിടുക
  വേഗം ഗമിച്ചിടുവാന്‍, വാനില്‍ പറന്നുപോകാന്‍

2. വീശുക ഈ തോട്ടത്തിനുള്ളില്‍ 
  ജീവ ആവി പകര്‍ന്നിടുവാന്‍
  ജീവനുള്ള പാട്ടു പാടുവാന്‍, സാക്ഷി ചൊല്ലുവാന്‍
  ദൂതറിയിപ്പാന്‍, സഭയുണരുവാന്‍

3. ക്രിസ്തുവീരര്‍ ഉണര്‍ന്നു ശോഭിപ്പാന്‍
  ശക്തിയായൊരു വേല ചെയ്‌വാന്‍
  കക്ഷിത്വം ഇടിച്ചുകളക, സ്നേഹത്താല്‍ ഒന്നിക്ക
  വിശ്വാസം കൂടട്ടെ, മേലും ധൈര്യം നല്‍കട്ടെ

4. അത്ഭുതങ്ങള്‍ അടയാളങ്ങള്‍
  സത്യസഭ വെളിപ്പെടുന്നു
  ഭൂതങ്ങള്‍ അലറിയോടുന്നു, പുതുഭാഷ കേള്‍ക്കുന്നു
  കുഷ്ഠരോഗം മാറുന്നു, ജനം ഒന്നു ചേരുന്നു

5. ദീപട്ടികള്‍ തെളിയിച്ചുകൊള്‍ക
  എണ്ണപ്പാത്രം കവിഞ്ഞീടട്ടേ
  ശോഭയുള്ള കൂട്ടരോടൊത്തു 
  പേര്‍വിളിക്കുമ്പോള്‍
  വാനില്‍ പോകുവാന്‍ 
  ഒരുങ്ങി നില്‍ക്കും ഞാന്‍| 
    രാജാധിരാജന്‍ മഹിമയോടെ
    വാനമേഘത്തില്‍ എഴുന്നള്ളാറായ്

1. ക്ലേശം തീര്‍ന്നുനാം നിത്യംവസിപ്പാന്‍
  വാസം ഒരുക്കാന്‍ പോയ പ്രിയന്‍ താന്‍ (2) (രാജാധി..)

2. നിന്ദ, കഷ്ടത, പരിഹാസങ്ങള്‍
  ദുഷികളെല്ലാം തീരാന്‍ കാലമായ് (2) (രാജാധി..)

3. പ്രാണപ്രിയന്‍റെ പൊന്നുമുഖത്തെ
  തേജസ്സോടെന്നും കാണ്മാന്‍ നേരമായ് (2) രാജാധി..)

4. കാന്തനുമായി വാസം ചെയ്യുന്ന
  കാലം സമീപമായി പ്രിയരെ (2) (രാജാധി..)

5. ഒരുങ്ങിനിന്നു പ്രിയന്‍ കൂടെന്നും
  മണിയറയില്‍ വാഴാന്‍ കാലമായ് (2) (രാജാധി..)

6. യുഗായുഗമായ് പ്രിയന്‍ കൂടെനാം
  വാഴുംസുദിനം ആസന്നമായി (2) (രാജാധി..)

7. കാഹളധ്വനി കേള്‍ക്കും മാത്രയില്‍
  മറുരൂപമായ് നാം ഇഹം വെടിയും (2) (രാജാധി..)| 
1. സീയോന്‍ സൈന്യമേ ഉണര്‍ന്നീടുവിന്‍
  പൊരുതി നീ ജയമെടുത്തു വിരുതു പ്രാപിക്ക

    കേള്‍ക്കാറായ്‌ തന്‍ കാഹള ധ്വനി
    നാം പോകാറായ്, ഈ പാര്‍ത്തലം വിട്ടു
    തേജസ്സറും പുരേ

2. സര്‍വ്വായുധങ്ങള്‍ ധരിച്ചിടുക
  ദുഷ്ടനോടെതിര്‍ത്തു നിന്നു വിജയം നേടുവാന്‍ - (കേള്‍..)

3. ക്രിസ്തേശുവിന്നായ്‌ കഷ്ടം സഹിച്ചോര്‍
  നിത്യനിത്യയുഗങ്ങള്‍ വാഴും സ്വര്‍ഗ്ഗസീയോനില്‍ - (കേള്‍..)

4. പ്രത്യാശയെന്നില്‍ വര്‍ദ്ധിച്ചീടുന്നേ
  അങ്ങുചെന്നു കാണുവാനെന്‍ പ്രിയന്‍ പൊന്‍മുഖം - (കേള്‍..)

5. ആനന്ദമേ നിത്യാനന്ദമേ
  കാന്തനോടു വാഴുംകാലം എത്ര ആനന്ദം - (കേള്‍..)| 
യേശു മണവാളന്‍ നമ്മെ ചേര്‍ക്കുവാന്‍ 
മദ്ധ്യവാനില്‍ വെളിപ്പെടുവാന്‍ 
കാലം ആസന്നമായ്‌ പ്രിയരെ
ഒരുങ്ങാം വിശുദ്ധിയോടെ 

      ചേരും നാം വേഗത്തില്‍ ഇമ്പ വീടതില്‍ 
      കാണും നാം അന്നാളില്‍ പ്രിയന്‍ പൊന്മുഖം 

ഝടുഝടെ ഉയിര്‍ക്കും വിശുദ്ധരെല്ലാം 
കാഹളനാദം കേള്‍ക്കുമ്പോള്‍ 
പാരില്‍ പാര്‍ത്തിടും നാമന്നാളില്‍ 
രൂപാന്തരം പ്രാപിക്കും (ചേരും..)

രോഗദുഃഖങ്ങളും മരണമതും
തെല്ലും നീ ഭയപ്പെടാതെ 
ദേഹം മണ്ണോടു ചേര്‍ന്നെന്നാലും
രൂപാന്തരം പ്രാപിക്കും (ചേരും..)

യുദ്ധങ്ങളും ക്ഷാമവും ഭൂകമ്പങ്ങളും 
അടിക്കടി ഉയര്‍ന്നിടുമ്പോള്‍ 
കാന്തന്‍ യേശു വരാന്‍ കാലമായ്‌ 
രൂപാന്തരം പ്രാപിക്കും (ചേരും..)| 
1. എനിക്കായൊരുത്തമ സമ്പത്ത്‌
  സ്വര്‍ഗ്ഗരാജ്യത്തിലൊരുക്കുന്നതാല്‍
  ഇനിലോകത്തെ സ്നേഹിച്ചീടുവാന്‍
  ഒരു കാലത്തും പോകയില്ല ഞാന്‍ 

    എന്‍റെ ആയുസ്സിന്‍ ദിനമൊക്കെയും
    നിന്നെ മാത്രം ഞാനിനി സ്നേഹിക്കും
    എന്‍റെ പ്രാണനായകനേശുവേ
    നിന്‍റെ പ്രേമം നീയെനിക്കേകിയതാല്‍

2. ഏഴയാകുന്ന എന്നെ സ്നേഹിച്ച
  നിന്‍റെ സ്നേഹം എത്രയോ ആശ്ചര്യം
  എന്‍റെ പാപശാപങ്ങള്‍ നീക്കിനിന്‍ തിരു
  ജീവനാല്‍ എന്നെ നിറച്ചല്ലോ (എന്‍റെ ആയുസ്സിന്‍..)

3. എന്‍റെ ദേഹവും തിരു ആലയമായ്‌
  നിന്‍റെ ആത്മാവേ എനിക്കേകിയതാല്‍
  തിരുനാമത്തിന്‍ മഹത്വത്തിനാ-
  യിനിജീവിപ്പാന്‍ കൃപ നല്‍കുകെ (എന്‍റെ ആയുസ്സിന്‍..)

4. പ്രിയന്‍ തേജസ്സില്‍ വെളിപ്പെടുംനാളില്‍
  ഞാനും തേജസ്സില്‍ മുമ്പില്‍ നില്ക്കുവാന്‍
  എന്‍റെ ദേഹവും ദേഹി ആത്മാവും
  സമ്പൂര്‍ണ്ണമായ് സമര്‍പ്പിക്കുന്നേന്‍ (എന്‍റെ ആയുസ്സിന്‍..)| 
   കഷ്ടങ്ങള്‍ സാരമില്ല കണ്ണുനീര്‍ സാരമില്ല
   നിത്യതേജസ്സിന്‍ ഘനമോര്‍ത്തിടുമ്പോള്‍ 
   ഞൊടിനേരത്തേക്കുള്ള
   കഷ്ടങ്ങള്‍ സാരമില്ല കണ്ണുനീര്‍ സാരമില്ല

1. പ്രിയന്‍റെ വരവില്‍ ധ്വനി മുഴങ്ങും 
  പ്രാക്കളെപ്പോലെ നാം പറന്നുയരും 
  പ്രാണന്‍റെ പ്രിയനാം മണവാളനില്‍ 
  പ്രാപിക്കും സ്വര്‍ഗ്ഗീയ മണിയറയില്‍  (കഷ്ടങ്ങള്‍..)    

2. മണവാളന്‍ വരും വാനമേഘത്തില്‍
  മയങ്ങാന്‍ ഇനിയും സമയമില്ല
  മദ്ധ്യാകാശത്തിങ്കല്‍ മഹല്‍ ദിനത്തില്‍
  മണവാട്ടിയായ് നാം പറന്നു പോകും  (കഷ്ടങ്ങള്‍..)

3. ജാതികള്‍ ജാതിയോടെതിര്‍ത്തിടുമ്പോള്‍
  ജഗത്തില്‍ പീഡകള്‍ പെരുകിടുമ്പോള്‍
  ജീവിത ഭാരങ്ങള്‍ വര്‍ദ്ധിച്ചീടുമ്പോള്‍
  ജീവന്‍റെ നായകന്‍ വേഗം വന്നീടും  (കഷ്ടങ്ങള്‍..)| 
വിശ്വാസ ജീവിത പടകില്‍ ഞാന്‍
സീയോന്‍ നഗരിയില്‍ പോകുന്നു ഞാന്‍
വിശ്വാസ നായകനേശുവെ നോക്കി
വിശ്രാമ ദേശത്ത് പോകുന്നു ഞാന്‍ (2)

1. അലകള്‍ പടകില്‍ അടിച്ചെന്നാല്‍
  അല്ലലൊരല്‍പ്പവും ഇല്ലെനിക്ക്
  ആഴിയും, ഊഴിയും നിര്‍മ്മിച്ച നാഥന്‍
  അഭയമായെന്നരികിലുണ്ട് (2)

2. നാനാ പരീക്ഷകള്‍, വേദനകള്‍
  നന്നായെനിക്കിന്നുണ്ടായീടിലും
  നാഥനെ ഉള്ളത്തില്‍ ധ്യാനിച്ചു എന്‍റെ
  ക്ഷീണം മറന്നങ്ങു പോകുന്നു ഞാന്‍ (2)

3. മരണ നിഴലിന്‍ താഴ്വരയില്‍
  ശരണമായെനിക്കേശുവുണ്ട്
  കരളലിഞ്ഞു എന്‍ കൈകള്‍ പിടിച്ചു
  കരുതി നടത്തും അന്ത്യം വരെ (2)

4. വിണ്ണിലെന്‍ വീട്ടില്‍ ഞാന്‍ ചെന്നു ചേരും
  കണ്ണുനീരൊക്കെയും അന്നു തീരും
  എണ്ണിയാല്‍ തീരാത്ത തന്‍ കൃപകള്‍
  വര്‍ണ്ണിച്ചു പാദത്തില്‍ വീണിടും ഞാന്‍ (2) (വിശ്വാസ..)| 
1. ലോകെ ഞാനെന്‍ ഓട്ടം തികച്ചു 
  സ്വര്‍ഗ്ഗ ഗേഹേ വിരുതിനായി 
  പറന്നീടും ഞാന്‍ മറുരൂപമായ്‌ 
  പരനേശു രാജന്‍ സന്നിധൌ (2)

     ദൂതര്‍സംഘമാകവെ എന്നെ എതിരേല്‍ക്കുവാന്‍
     സദാ സന്നദ്ധരായ്‌ നിന്നീടുന്നേ
     ശുഭ്രവസ്ത്രധാരിയായ്‌ എന്‍റെ പ്രിയന്‍റെ മുമ്പില്‍ 
     ഹല്ലേലുയാ! പാടീടും ഞാന്‍ (2)

2. ഏറെ നാളായ്‌ കാണ്മാന്‍ ആശയായ്‌ 
  കാത്തിരുന്ന എന്‍റെ പ്രിയനെ
  തേജസ്സോടെ ഞാന്‍ കാണുന്ന നേരം 
  തിരുമാര്‍വ്വോടണഞ്ഞീടുമേ (2) (ദൂത..)

3. കൈകളാല്‍ തീര്‍ക്കപ്പെടാത്തതാം 
  പുതു ശാലേം നഗരിയതില്‍
  സദാകാലം ഞാന്‍ മണവാട്ടിയായ്
  പരനോടുകൂടെ വാഴുമേ (2) (ദൂത..)| 
1. കുഞ്ഞാട്ടിന്‍ തിരുരക്തത്താല്‍ 
  ഞാന്‍ ശുദ്ധനായ്‌ത്തീര്‍ന്നു 
  തന്‍ ചങ്കിലെ ശുദ്ധരക്തത്താല്‍ 
  ഞാന്‍ ജയം പാടീടും 
  മഹത്വം രക്ഷകാ സ്‌തുതി നിനക്കെന്നും
  ചേറ്റില്‍ നിന്നെന്നെ നീ വീണ്ടെടുത്തതിനാല്‍ 
  സ്‌തുതിക്കും നിന്നെ ഞാന്‍ ആയുസ്സിന്‍ നാളെല്ലാം
  നന്ദിയോടടിവണങ്ങും 

2. ആര്‍പ്പോടു നിന്നെ ഘോഷിക്കും
  ഈ സീയോന്‍ യാത്രയില്‍ 
  മുമ്പോട്ടുതന്നെ ഓടുന്നു 
  എന്‍ വിരുതിന്നായി 
  ലഭിക്കും നിശ്ചയം എന്‍ വിരുതെനിക്ക് 
  ശത്രുക്കള്‍ ആരുമേ കൊണ്ടുപോകയില്ല 
  പ്രാപിക്കും അന്നു ഞാന്‍ രാജന്‍ കൈയില്‍ നിന്നു 
  ദൂതന്മാരുടെ മദ്ധ്യത്തില്‍ (കുഞ്ഞാട്ടിന്‍..)

3. എന്‍ ഭാഗ്യകാലമോര്‍ക്കുമ്പോള്‍
  എന്നുള്ളം തുള്ളുന്നു 
  ഈ ലോകസുഖം തള്ളി ഞാന്‍ 
  ആ ഭാഗ്യം കണ്ടപ്പോള്‍ 
  നിത്യമാം രാജ്യത്തില്‍ അന്നു ഞാന്‍ പാടിടും 
  രാജന്‍മുഖം കണ്ടു എന്നും ഞാന്‍ ഘോഷിക്കും
  രക്തത്തിന്‍ ഫലമായ് വാഴുമേ സ്വര്‍ഗ്ഗത്തില്‍ 
  കോടി കോടി യുഗങ്ങളായി (കുഞ്ഞാട്ടിന്‍..)

4. മനോഹരമാം സീയോനില്‍ 
  ഞാന്‍ വേഗം ചേര്‍ന്നീടും
  എന്‍ ക്ലേശമാകെ നീങ്ങിപ്പോം 
  അവിടെ എത്തുമ്പോള്‍
  നിത്യമാം സന്തോഷം പ്രാപിക്കും അന്നു ഞാന്‍ 
  എന്‍ ശത്രുവിന്നതു എടുപ്പാന്‍ പാടില്ല 
  ആനന്ദം കൂടിടും, സാനന്ദം പാടിടും 
  ശ്രീയേശുരാജന്‍ മുമ്പാകെ (കുഞ്ഞാട്ടിന്‍..)| 
1. ശുദ്ധര്‍ സ്തുതിക്കും വീടേ, ദൈവ 
  മക്കള്‍ക്കുള്ളാശ്രയമേ
  പരിലസിക്കും സ്വര്‍ണ്ണത്തെരുവീഥിയില്‍
  അതി കുതുകാല്‍ എന്നു ഞാന്‍ ചേര്‍ന്നീടുമോ? (2)

    വാനവരിന്‍ സ്തുതിനാദം
    സദാ മുഴങ്ങും ശാലേമില്‍
    എന്നു ഞന്‍ ചേര്‍ന്നീടുമോ - പരസുതനേ
    എന്നു ഞാന്‍ ചേര്‍ന്നീടുമോ?
    പരസുതനേ എന്നു ഞാന്‍ ചേര്‍ന്നീടുമോ (2)

2. മുത്തിനാല്‍ നിര്‍മ്മിതമായ് ഉള്ള
  പന്ത്രണ്ടു ഗോപുരമേ
  തവമഹത്വം കണ്ടിട്ടങ്ങാനന്ദിപ്പാന്‍
  മമകണ്‍കള്‍ പാരം കൊതിച്ചീടുന്നേ (വാനവരിന്‍..)

3. അന്ധതയില്ലാ നാടേ, ദൈവ
  തേജസ്സില്‍ മിന്നും വീടെ
  തവ വിളക്കാം ദൈവത്തിന്‍ കുഞ്ഞാടിനെ 
  അളവെന്യേ പാടി സ്തുതിച്ചീടും ഞാന്‍ (വാനവരിന്‍..)

4. കഷ്ടതയില്ലാ നാടേ, ദൈവ
  ഭക്തരിന്‍ വിശ്രാമമേ
  പുകള്‍ പെരുകും പുത്തനെറുശലേമേ
  തിരു മാറില്‍ എന്നു ഞാന്‍ ചാരീടുമോ (വാനവരിന്‍..)

5. ശുദ്ധവും ശുഭ്രവുമായ് ഉള്ള
  ജീവജലനദിയില്‍
  ഇരു കരയും ജീവവൃക്ഷ ഫലങ്ങള്‍
  പരിലസിക്കും ദൈവത്തിന്‍ ഉദ്യാനമേ (വാനവരിന്‍..)

6. കര്‍ത്തൃ സിംഹാസനത്തിന്‍, ചുറ്റും
  വീണകള്‍ മീട്ടീടുന്ന
  സുരവരരേ ചേര്‍ന്നങ്ങു പാടിടുവാന്‍
  പുതുമോദം പാരം വളരുന്നഹോ! (വാനവരിന്‍..)| 
നിന്‍ ഭൂമി നന്മകളാല്‍ സമൃദ്ധം
എത്രയോ ചേതോഹരം
നിന്‍ കരവിരുതാം ഈ പ്രപഞ്ചം നാഥാ
എന്നുടെ ദൈവാലയം (2) (നിന്‍ ഭൂമി..)

1. മരുഭൂമിയാക്കി നിന്നുടെ ഭൂമിയെ
  ഞങ്ങള്‍ തന്‍ തിന്മഭാവം (2)
  നീര്‍ത്തുള്ളിപോലും മലിനമാക്കി
  ദാഹത്താല്‍ ഏഴകള്‍ പിടഞ്ഞിടുമ്പോള്‍ (2)
  അജ്ഞരാം ഞങ്ങള്‍ കരുതിയില്ലീധര
  നിന്നുടെ ദാനമെന്ന്‍, ഞങ്ങള്‍ തന്‍ ഭാവനമെന്ന്‍ (2) (നിന്‍ ഭൂമി..)

2. സ്വാര്‍ത്ഥത തിങ്ങി ശിഥിലമായിന്നിതാ
  ഞങ്ങള്‍ തന്‍ സ്നേഹ ബന്ധങ്ങള്‍ (2)
  എരിയുന്ന കോപത്താല്‍ സോദരരെ വൈരികളായ് കരുതി (2)
  അന്ധരാം ഞങ്ങള്‍ കരുതിയില്ലായിവര്‍
  നിന്നുടെ ദാനമെന്ന്, സ്വന്തം സോദരെന്ന്‍ (2) (നിന്‍ ഭൂമി..)| 
          പാര്‍സി-ഏകതാളം
              പല്ലവി
കാല്‍വരി മലമേല്‍ മഹാ കാഴ്ച
കാണുന്നേന്‍ ഞാന്‍ ഹാല്ലേലൂയ്യാ
             ചരണങ്ങള്‍
1. വാനം ഭൂമി പാതാളം സ്ഥിതി
  മാറുന്നേ, എന്തോരത്ഭുതം (കാല്‍..)

2. ലോക പാപത്തിന്‍ ശാപത്തെ പര-
  ലോകനാഥന്‍ ഏറ്റീടുന്നേ (കാല്‍..)

3. ദിവ്യശക്തികള്‍ നീക്കി വല്ലഭന്‍ 
  തിരുബലി ചെയ്തു തൂങ്ങുന്നേ (കാല്‍..)

4. മരത്തിനാല്‍ വന്ന പാപശാപത്തെ
  മരത്തില്‍ തൂങ്ങിയകറ്റുന്നേ (കാല്‍..)

5. പുണ്യവാന്‍ നീ നുറുങ്ങി ലോകര്‍ക്കു
  പൂര്‍ണ്ണ മോചനം നേടുന്നേ (കാല്‍..)

6. നീതികാരുണ്യത്തെയും യേശു താന്‍
  നിലകളില്‍ നിറുത്തീടുന്നേ (കാല്‍..)

7. അഭയം പ്രാപിച്ച അഗതികള്‍ രക്ഷ
  അനുഭവിച്ചീടുന്നേ എന്നും (കാല്‍..)| 
എന്നെ ഞാന്‍ സമര്‍പ്പിക്കുന്നു - നാഥാ
നിന്നില്‍ ഞാന്‍ ചാരിടുന്നു
എന്നെ നിന്‍ പൈതലാക്കി
എന്നും നയിച്ചീടേണം (എന്നെ..)

വചനസുധാരസത്താല്‍
വീണ്ടെടുത്തെന്നെയും നീ
വിളികേട്ടു ഞാനണഞ്ഞു
വിശുദ്ധമായെന്‍ ഹൃദയം (എന്നെ..)

വരവിനായ് കാത്തിരിക്കും
വചനമെന്നാത്മബലം
തിരുഹിതം ചെയ്തിടുവാന്‍
വരമരുളീടുകെന്നും (എന്നെ..)| 
ക്ഷമിക്കുവാനുള്ള ഹൃദയം
ദൈവത്തിന്‍ വരദാനം
പൊറുക്കുവാനുള്ള മനമോ
പരിശുദ്ധാവിയിന്‍ കൃപയല്ലോ (2) (ക്ഷമിക്കുവാനുള്ള..)
           1
ഉലകമൊന്നായ് എതിര്‍ത്തെന്നാലും
ഉയിര്‍ പോകുമെന്നാലും (2)
ഏഴല്ലെഴുപതു വട്ടം ക്ഷമിക്കുവാന്‍
വിളിക്കപ്പെട്ടവര്‍ നാം (2)
ക്രിസ്തുവിന്‍ സഹയാത്രികര്‍ (2) (ക്ഷമിക്കുവാനുള്ള..)
           2
ജീവിതം പ്രകാശമാക്കാന്‍
സൌമ്യരായ് മരുവീടണം (2)
ദൈവരാജ്യം പണിഞ്ഞീടാന്‍ എന്നുമെന്നും
ക്ഷമയുള്ളോരായ് വാഴണം (2)
ക്രിസ്തന്‍ സാക്ഷിയാകണം (2) (ക്ഷമിക്കുവാനുള്ള..)| 
നിനക്കായ് കരുതുന്ന ദൈവം
നിന്നെ കാക്കുന്ന ദൈവം
നിന്‍ ആകുലമെന്തിന് ആകുലമെന്തിന്
ഈ ജീവിത യാത്രയില്‍ (2)
നിനക്കായ് കരുതുന്ന ദൈവം
         1
വയലിലെ താമരയെയും
ആകാശത്തിലെ പറവകളെയും (2)
പോറ്റുന്ന ദൈവം ഇന്നുമെന്നും
നിന്നെ കരുതിടുമേ (2)
നിനക്കായ് കരുതുന്ന ദൈവം
         2
കുരുകില്‍ തന്‍ കുഞ്ഞിനെപ്പോലെ
അമ്മ തന്‍ പൈതല്‍ പോലെ (2)
കാക്കുന്ന ദൈവം ഇന്നുമെന്നും
നിന്നെ നടത്തിടുമേ (2)
നിനക്കായ് കരുതുന്ന ദൈവം| 
1. സ്വര്‍ഗ്ഗസ്ഥനായ ഞങ്ങളുടെ താതാ
  തിരുനാമം വാഴ്ത്തുന്നു
  വരേണമേ തവരാജ്യം ആകട്ടെ തവഹിതം
  തിരുനാമം

2. സ്വര്‍ഗ്ഗത്തെപ്പോലെ ഈ ഭൂമിയിലും
  തിരുനാമം
  അനുദിനമാഹാരം ദയവായ് തരേണം
  തിരുനാമം

3. അന്യര്‍ക്ക് ഞങ്ങള്‍ ക്ഷമിച്ചതുപോലെ
  തിരുനാമം
  അടിയങ്ങള്‍ കടങ്ങളും ക്ഷമിച്ചിടേണം
  തിരുനാമം

4. പരീക്ഷയില്‍പ്പെടാതെ കാത്തിടേണം
  തിരുനാമം
  ദുഷ്ടങ്കല്‍ നിന്നും രക്ഷിക്കേണം
  തിരുനാമം

5. രാജ്യവും ശക്തിയും മഹത്വവുമെല്ലാം
  തിരുനാമം
  ഇന്നുമെന്നേയ്ക്കും ദൈവമേ അങ്ങേയ്ക്കു
  തിരുനാമം

6. ആമേന്‍ ആമേന്‍ അനാദിയായ് ആമേന്‍
  തിരുനാമം
  ആമേന്‍ ആമേന്‍ അനാദിയായ് ആമേന്‍
  തിരുനാമം

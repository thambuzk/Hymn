   സ്തോത്രം ദേവാ, സ്തോത്രം നാഥാ
   സ്തോത്രമിന്നുമെന്നുമേ - സ്തോത്രം ദേവാ

1. കരുതീടുന്നു കരുണാമയന്‍
  കരകാണാക്കടലിതില്‍ കണ്മണിപോല്‍
  ഒരുനാളിലും പിരിയാതവന്‍
  അരികേയുണ്ടാശ്വാസ ദായകനായ് - സ്തോത്രം..

2. നശ്വരമാകുമീ ലോകമിതില്‍
  ആശവെച്ചീയേഴ ഓടരുതേ
  ഈശാ, നിന്‍ പൊന്‍മുഖം മാത്രമെന്നില്‍
  ആശാകിരണം ചൊരിഞ്ഞീടണേ - സ്തോത്രം..

3. പരിഹാസങ്ങള്‍ പീഡനങ്ങള്‍
  നിന്‍ മക്കള്‍ക്കേറെയുണ്ടീയുലകില്‍
  കെല്പേകുകേശുവേ, നിന്‍ നിന്ദയെന്‍
  വന്‍ധനമായെണ്ണി സ്വീകരിപ്പാന്‍ - സ്തോത്രം..
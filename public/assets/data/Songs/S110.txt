 "യേശുമഹേശാവിഭോ"
        എന്ന രീതി
            പല്ലവി
ആശിഷമരുളേണമേ - യേശുമഹേശാ
ആശിഷമരുളേണമേ
          ചരണങ്ങള്‍
ആശയോടിതാ നിന്‍റെ ദാസരാമടിയങ്ങള്‍
ഈശനേ തിരുപ്പാദെ ആശയായ്‌ വന്നീടുന്നേ (ആശിഷ..)
           2
രണ്ടോ മൂന്നോ പേര്‍ നിന്‍റെ നാമത്തില്‍ കൂടീടുകില്‍
വന്നീടുമവര്‍ മദ്ധ്യേയെന്നുര ചെയ്തവനേ (ആശിഷ..)
           3
ശുദ്ധഹൃദയം തന്നില്‍ വാണീടും പരമേശാ!
ഏകണം പരിശുദ്ധ മാനസം അടിയാര്‍ക്കു (ആശിഷ..)
           4
തന്നെത്താന്‍ ഞങ്ങള്‍ക്കായി ഏല്പിച്ച - പ്രേമകാന്താ!
അരുളേണം സ്വയയാഗമാത്മാവീയടിയാര്‍ക്കു (ആശിഷ..)